RiR 2009:26
Statens garantier i 
finanskrisen

Riksrevisionens logotyp.

ISBN 978 91 7086 199 4RiR 2009:26Tryck: Riksdagstryckeriet, Stockholm 2009

För kännedom:
RiksgäldskontoretExportkreditnämndenAB Svensk ExportkreditTill regeringenFinansdepartementetUtrikesdepartementetNäringsdepartementetDatum: 2009-12-10Dnr: 31-2009-0855
Statens garantier i finanskrisen

Riksrevisionen har granskat regeringens beslut, uppföljning och rapportering 
till riksdagen om de statliga garantiåtagandena till följd av finanskrisen. 
Resultatet av granskningen redovisas i denna granskningsrapport. 
Företrädare för Regeringskansliet, Riksgälden, Exportkreditnämnden och 
AB Svensk Exportkredit har fått tillfälle att faktagranska och i övrigt lämna 
synpunkter på utkast till rapport. 
Rapporten överlämnas till regeringen i enlighet med 9 § lagen 
(2002:1022) om revision av statlig verksamhet m.m. Rapporten överlämnas 
samtidigt till Riksrevisionens styrelse. Riksrevisionen kommer att följa upp 
granskningen. 
Riksrevisor Eva Lindström har beslutat i detta ärende. Revisionsdirektör 
Claes Isander har varit föredragande. Revisionsrådet Tomas Nordström 
och revisionsdirektören Birger Persson har medverkat vid den slutliga 
handläggningen.
Eva LindströmClaes Isander

Innehåll

Sammanfattning 7

1 Granskningens bakgrund och inriktning 11
1.1 Finanskrisen och kreditkrisen 11
1.2 Motiv till granskningen 13
1.3 Syfte och frågeställningar 13
1.4 Vad granskas? 14
1.5 Bedömningsgrunder 14
1.6 Metoder 15
1.7 Rapportens innehåll 16

2 De statliga garantierna under finanskrisen 17
2.1 Den statliga garantimodellen 17
2.2 Lagstiftning 20
2.3 Garantier och garantirisker 23

3 Garantivillkor för banker och exportföretag 27
3.1 Bankgarantin och insättningsgarantin 27
3.2 Exportkrediter och exportkreditgarantier 30
3.3 Riksrevisionens iakttagelser om garantivillkoren 34
3.4 Sammanfattande iakttagelser och slutsatser 38

4 Statens risker för framtida kostnader 39
4.1 Om bedömning av risker 39
4.2 Riskbedömningar vid myndigheter och bolag 40
4.3 Regeringens underlag för beslut 42
4.4 Regeringens bedömning och uppföljning av riskerna 44
4.5 Riksrevisionens iakttagelser om statens risker 49
4.6 Sammanfattande iakttagelser och slutsatser 53

5 Riksdagens underlag och kontroll 55
5.1 Krav på återrapportering 55
5.2 Beräkningar av statens ekonomiska risk 58
5.3 Riksrevisionens iakttagelser om återrapportering till riksdagen 59
5.4 Sammanfattande iakttagelser och slutsatser 62

6 Slutsatser och rekommendationer 63
6.1 Slutsatser 63
6.2 Rekommendationer 65

Referenser 67

Bilaga 1 Förordningar med koppling till garantiprogram 71
Bilaga 2 Hanteringen av finanskrisen. Risker med och 
förväntade kostnader för garantiprogrammen 73



Sammanfattning 
Utgångspunkter för granskningenLehman Brothers konkurs i USA i september 2008 sände chockvågor 
genom det globala finansiella systemet. Även svenska banker påverkades 
och detta minskade möjligheterna för företagen att få krediter på 
rimliga villkor. Riksdagen beslutade på kort tid och med en extraordinär 
berednings- och beslutsprocess i regering och riksdag om utökade ramar 
för garantisystemen, från 800 miljarder kronor sommaren 2008 till omkring 
drygt 3 000 miljarder kronor våren 2009. De viktigaste garantierna gällde 
bankväsendets krediter och exportkrediterna. 
Regeringens underlag för dessa beslut och regeringens återrapportering 
till riksdagen av dessa omfattande statliga åtaganden är föremål för denna 
granskning. 
Granskningen syftar till att bedöma om regeringen har säkerställt: 
• Garantivillkor som är rimliga med hänsyn till statens kostnader.
• Underlag som möjliggör bedömningar av statens risker för framtida 
kostnader.
• En öppen och tydlig återrapportering till riksdagen.
Det bör framhållas att Riksrevisionens granskning inte avser effekterna av 
de statliga garantierna på den finansiella sektorn eller samhällsekonomin i 
stort. 
Riksrevisionens slutsatser 
Om villkor och avgifter för garantiernaAvgifterna för bank- och insättningsgarantin täcker sannolikt de förväntade 
kostnaderna för staten. De villkor och begränsningar som regeringen infört 
bidrar till att hålla nere utgifterna och öka möjligheten till återvinning vid 
eventuella förluster. 
Vad gäller exportkrediter och upplåning för exportkrediter motsvarar de 
garantivillkor och prissättning som tillämpas av Exportkreditnämnden (EKN) 
och AB Svensk Exportkredit (SEK) den risk som staten påtar sig genom 

garantierna. De processer som finns vid myndigheten och bolaget för att 
bedöma risker och säkerställa tillräcklig fondering för att täcka eventuella 
förluster fungerar väl. En mer utdragen lågkonjunktur kan emellertid 
allvarligt försämra såväl EKN:s som SEK:s resultat. 
Riksrevisionens bedömning är sammantaget att villkoren för garantierna 
bidrar till att hålla ner statens kostnader för garantierna och ökar möjligheten 
till återvinning. 
Om regeringens bedömning av risker för framtida kostnaderRiksrevisionen kan konstatera att det saknades en samlad bedömning av 
statens ekonomiska risk när regeringen begärde riksdagens bemyndiganden 
för de mycket omfattande garantiåtagandena. I det kritiska läge som rådde 
mellan oktober 2008 och januari 2009 är det förståeligt att beslut om 
åtgärder måste fattas snabbt och delvis grundas på bristfälliga underlag. 
Under det år som gått sedan krisåtgärderna infördes har emellertid 
regeringen inte vidtagit tillräckliga åtgärder för att skapa en samlad bild 
av de risker som staten övertagit från banker och andra företag för flera år 
framåt. Riksgäldskontoret (RGK) har i en skrivelse till regeringen påpekat 
att ett sådant utvecklingsarbete var planerat att ske i samråd med övriga 
garantimyndigheter men att arbetet nedprioriterades på grund av den 
finansiella turbulensen. Först i slutet av oktober 2009 gav regeringen 
RGK i uppdrag att utvärdera regeringens stödåtgärder med avseende på 
kreditförsörjningen. I uppdraget ingår dock inte att redovisa en samlad 
bedömning av statens ekonomiska risker. 
Då bankgarantin beslutades avstod regeringen från att försöka bedöma 
de framtida kostnaderna, med hänvisning till att alternativkostnaden för 
en eventuellt fördjupad kris i den reala ekonomin bedömdes vara mycket 
stor. RGK framhåller att statens reella exponering gentemot det svenska 
banksystemet vare sig är begränsad till de faktiskt utställda garantierna eller 
till det maximala garantibeloppet 1 500 miljarder kronor. Riksrevisionens 
tolkning av stödlagens krav på kostnadsminimering är att kostnaden 
för det statliga stödet ska vara så låg som möjligt förutsatt att negativa 
samhällsekonomiska konsekvenser undviks genom stödet. För att säkerställa 
detta bör regeringen beräkna och redovisa risker och förväntade kostnader 
för garantierna samt utforma processer för att löpande hantera, följa upp 
och avveckla dem. 
Regeringen har inte heller vidtagit några åtgärder för att beräkna 
risken för framtida kostnader avseende statens garantiåtaganden inom 
exportområdet. 
Riksrevisionen anser sammanfattningsvis att regeringen inte har 
säkerställt ett tillfredsställande underlag för bedömning av statens risker för 
framtida kostnader inom garantiområdet. 

Om redovisning till riksdagenRiksdagen har vid några tillfällen under 2009 efterfrågat en redovisning 
av konsekvenserna av de vidtagna åtgärderna. Regeringen har påpekat 
svårigheterna att beräkna riskerna med statens åtagande. Regeringen har 
emellertid inte genom exempelvis uppdrag till berörda myndigheter och 
bolag säkerställt ett underlag för en samordnad och samlad bedömning och 
uppföljning av statens ekonomiska risker. Avsaknaden av sådana uppdrag är 
sannolikt en orsak till bristen på information om statens ekonomiska risk i 
budgetpropositioner och i annan rapportering till riksdagen. 
En fördjupad analys av de risker som statens ökade utlåning och 
olika garantiåtaganden är i högsta grad relevant i den situation som 
uppstått. Någon sådan fördjupning har inte redovisats av regeringen. Även 
Finanspolitiska rådet och konjunkturinstitutet har pekat på denna brist. 
Riksrevisionen slutsats från granskningen är att regeringen inte har 
lämnat en samlad och tydlig återrapportering till riksdagen. 
Riksrevisionens rekommendationerMot bakgrund av de iakttagelser och slutsatser som redovisats vill 
Riksrevisionen lämna följande rekommendationer:
• Regeringen bör initiera utredningar och analyser om de ekonomiska 
risker för staten och skattebetalarna som är förknippade med garantier 
av den typ som införts under det senaste året. Analyserna bör göras 
samordnat för samtliga statliga garantier. 
• Regeringen bör redovisa en samlad bild, som både inkluderar 
bank- och exportkreditgarantier av de ekonomiska riskerna för staten 
och skattebetalarna. Årsredovisningen för staten skulle med lämpliga 
tilläggsupplysningar om förväntad kostnad och risk för garantierna ge en 
mer rättvisande bild av statens ekonomiska ställning och riskexponering. 
• Riksrevisionen anser att behovet av en samlad redovisning av risker 
och kostnader i anslutning till statens garantier bör beaktas i den 
pågående översynen av budgetlagen.

1 Granskningens bakgrund och inriktningRiksrevisionen har genomfört en granskning av regeringens program 
för statliga garantier till banker och exportindustri under finanskrisen. 
Granskningen avser perioden från senhösten 2008 till hösten 2009. I detta 
inledande kapitel redogörs för granskningens bakgrund och inriktning.
1.1 Finanskrisen och kreditkrisenLehman Brothers konkurs i USA i september 2008 sände chockvågor 
genom det globala finansiella systemet. Hösten 2008 rådde en turbulens 
på den globala finansmarknaden av historiska dimensioner. Den utlösande 
orsaken till den finansiella krisen var fallande priser på den amerikanska 
bostadsmarknaden som ledde till att bankerna tvingades skriva ned 
hundratals miljarder dollar i nödlidande bostadslån. De krympande 
balansräkningarna reducerade bankernas utlåningskapacitet, vilket ytterligare 
förstärktes av att bankerna började bygga upp reserver som gardering för sin 
fortsatta finansiering. Sammantaget medförde detta att utlåningen minskade 
i förhållande till det egna kapitalet. 
Osäkerheten om vilka låntagare som var kreditvärdiga ökade markant 
under hösten 2008, vilket gav avtryck i det svenska banksystemet. Bankernas 
finansieringskostnad ökade dramatiskt under hösten framför allt på lån 
med längre löptider. De fick svårt att finansiera sig genom att emittera 
bostadsobligationer eftersom handeln med dessa tidvis fungerade dåligt. 
Bankernas likviditetsrisker ökade därför. Den internationella marknaden för 
företagsobligationer kollapsade också. Farhågorna var att bankernas brist 
på långsiktig finansiering, växande kreditförluster och strävan att stärka 
balansräkningen skulle leda till att företag och hushåll fick allt svårare att 
låna. I slutet av 2008 fördjupades konjunkturnedgången och bankerna 
drabbades av kreditförluster och en försämrad avkastning på eget kapital. 
Under det fjärde kvartalet 2008 redovisade de svenska storbankerna 
kreditförluster på 7,1 miljarder kronor, vilket kan jämföras med 12,5 miljarder 
kronor för hela 2008. Den svenska ekonomin försvagades ytterligare våren 
2009 och ytterligare kreditförluster var att vänta.1 
1 Studier i Svensk finanspolitik 2009/1. C Bergström. 

Regeringen ansåg att osäkerheten på marknaderna kunde vara en 
anledning till att lånekostnaden för svenska banker hade stigit märkbart 
senhösten 2008, trots att bankernas ställning bedömdes vara stark i ett 
internationellt perspektiv. Det minskade förtroendet mellan bankerna 
resulterade i stigande räntor vid lån mellan banker (interbankräntor) samt 
kraftigt ökade kostnader för deras upplåning. 
Efter den svenska bankkrisen på 1990-talet övertog de stora 
internationella bankerna i stor utsträckning finansieringen av industrins 
långsiktiga exportkrediter, medan svenska banker drog sig tillbaka från 
exportfinansieringen. Som en effekt av globaliseringen i början av 2000-talet 
fick industrin i ökad utsträckning tillträde till tillväxtmarknader i till exempel 
Brasilien, Indien och Malaysia. Banker som Citibank, Deutsche Bank eller 
ABN Amro kom att i stor utsträckning finansiera svensk export.2 
I samband med Lehman Brothers konkurs drog sig de internationella 
bankerna ur svensk exportfinansiering. Enligt en uppgift från en av 
storbankerna hade svenska företags låneramar utomlands reducerats 
under 2008 med 300 miljarder kronor.3 Det fanns också tecken på att 
företag inte kunnat finansiera sina exportaffärer och att det fanns företag 
som tvingats ställa in sina betalningar i brist på finansiering. 4 De största 
svenska exportörerna hade akuta finansieringsbehov i storleksordningen 
100 miljarder kronor. Finansieringsgapet på längre sikt kunde enligt en 
bedömning röra sig om 1 000 miljarder kronor.5 Samtidigt noterades ett 
starkt ökat behov av rörelsekreditgarantier. 
Regeringens åtgärder inriktades främst mot att tillgodose två syften. 
Det ena syftet var att upprätthålla likviditeten och stabiliteten i det svenska 
finansiella systemet. Det andra syftet var att motverka den allvarliga 
försämringen av tillgången till långfristig finansiering för exportindustrin.6 
Beslut om vissa åtgärder har tagits i internationellt samarbete inom 
och utom EU. Bland annat enades Europeiska rådet i oktober 2008 om 
samordnade åtgärder för att hantera krisen. 
2 Intervju M Höglund, AB SEK, 2009-07-03. Internationella banker svarade för uppskattningsvis 
80 - 90 procent av svensk exportfinansiering. 
3 Studier i Svensk finanspolitik 2009/1. C Bergström. 
4 Penningpolitisk rapport. Riksbanken, februari 2009. 
5 Intervju VD AB SEK 2009-07-03. Denna bedömning framfördes enligt uppgift till regeringen. 
6 Regeringen formulerar detta i prop. 2008/09:86, s. 3, så att ”det minskade utbudet av långfristiga 
krediter är särskilt bekymmersamt” samt ”Möjligheterna att finansiera affärer med medelfristiga 
eller längre återbetalningstider har minskat väsentligt.” 

1.2 Motiv till granskningenDe garantiramar som riksdagen bemyndigat regeringen att utnyttja och 
de garantier som regeringen ställt ut under hösten 2008 och våren 2009 
innebär enligt Riksrevisionen mycket stora åtaganden genom att staten går i 
borgen för betalningsförpliktelser hos banker och företag. 
I slutet av oktober 2008 beslutade riksdagen att godkänna regeringens 
förslag till en stabilitetsplan och en ny lag om statligt stöd till kreditinstitut 
innehållande bestämmelser om en stabilitetsfond. Med stöd av lagen 
beslutade regeringen om ett garantiprogram för bankernas upplåning med 
en total ram om 1 500 miljarder kronor och att höja insättningsgarantin för 
bankernas inlåning från 250 000 till 500 000 kronor.7 
Garantin beräknades av regeringen motsvara behållningar på konton 
om cirka 740 miljarder kronor.8 I december 2008 höjde regeringen 
Exportkreditnämndens garantiram från disponibla 175 till 350 miljarder 
kronor.9 Samtidigt beviljades AB Svensk Exportkredit en låneram i 
Riksgäldskontoret om 100 miljarder kronor. Regeringen fick också 
bemyndigande att ge Svensk Exportkredit en garanti för bolagets upplåning 
om högst 450 miljarder kronor.10 
Sammantaget beslutade riksdagen på kort tid och med en extraordinär 
berednings- och beslutsprocess i regering och riksdag om garantiramar för 
de största garantisystemen som ökade från 800 miljarder kronor sommaren 
2008 till omkring drygt 3 000 miljarder kronor våren 2009. 
Regeringens underlag för dessa beslut och regeringens återrapportering 
till riksdagen av dessa omfattande statliga åtagande är föremål för denna 
granskning.
1.3 Syfte och frågeställningarGranskningen behandlar om regeringen har säkerställt följande:
• Garantivillkor som är rimliga med hänsyn till statens kostnader.
• Underlag som möjliggör bedömningar av statens risker för framtida 
kostnader.
• En öppen och tydlig återrapportering till riksdagen.
7 Genom ändringar som trädde i kraft den 30 juni 2009 gäller garantin alternativt 50 000 euro om 
detta är ett högre belopp.
8 Årsredovisning för staten för år 2008. I Finanspolitiska rådets rapport Studier i finanspolitik 
beräknas garantin uppgå till mellan 900 och 1 000 miljarder kronor. 
9 EKN har sedan 2002 fått disponera 175 miljarder kronor av den fastställda årliga ramen om 
200 miljarder kronor.
10 I budgetpropositionen för 2010 föreslogs garantiramarna för 2010 bli 250 miljarder kronor för 
AB SEK samt 500 miljarder kronor för EKN.

1.4 Vad granskas?
Granskningen avgränsas till de fyra största garantiprogrammen: 
bankgarantin, insättningsgarantin, exportkreditgarantin samt 
upplåningsgarantin för AB Svensk Exportkredit. Granskningen avser 
regeringens underlag för åtgärder i dessa program sedan oktober 2008. 
Det bör framhållas att Riksrevisionens granskning inte avser syftet med 
eller effekterna av de statliga garantierna på den finansiella sektorn eller 
samhällsekonomin i stort. 
Berörda departement är främst Finans- och Utrikesdepartementen. 
De garantiansvariga myndigheter och bolag som berörts av granskningen 
är Riksgäldskontoret och Exportkreditnämnden samt bolaget AB Svensk 
Exportkredit. Dessa har berörts av granskningen genom att deras 
riskbedömningar utgör ingångsvärden för regeringens bedömning av 
förväntade kostnader på statsbudgeten. 
1.5 BedömningsgrunderHändelseutvecklingen under hösten 2008 överraskade de flesta bedömare 
genom den styrka och snabbhet med vilken krisen utvecklades. Det är 
därför förståeligt att redovisningen av statens finansiella risk inledningsvis 
var ofullständig. Det är emellertid nu ett år sedan krisens utveckling krävde 
omedelbara åtgärder, och behov finns att utveckla analysen av de risker som 
staten har tagit genom sina garantiåtaganden. 
Garantivillkor som är rimliga med hänsyn till statens kostnader 
De bedömningsgrunder för granskningen som avser garantivillkoren är 
i huvudsak styrda av internationella avtal och svensk lag. Detta framgår 
av EU:s statsstödsregler11, budgetlagen12, insättningsgarantilagen13, 
insättningsgarantidirektivet14 samt stödlagen för bankerna.15 Även andra 
uttalanden om styrande principer från riksdagen och regeringen i samband 
med krisberedskap, krishantering och ekonomiska kriser ger visst stöd för 
bedömningarna.16 
11 Dir 2009/14/EG.
12 Lag (1996: 1059) om statsbudgeten.
13 Lag (1995:1571) om insättningsgaranti14 Dir 1994/19/EG.
15 Lag (2008:814) om statligt stöd till kreditinstitut. 
16 Budgetpropositionen för 1997 om motiv för införande av en garantimodell, budgetpropositionen 
för 2009, UO 6, om risk och sårbarhet i samhällets krisberedskap.

Underlag som möjliggör bedömningar av statens risker för framtida 
kostnaderRegeringens ansvar för att hantera en allvarlig samhällskris kan utläsas 
av regeringsformens 1 kap 6§. Bedömningen av regeringens underlag om 
statens risker för framtida kostnader görs med följande modell. Regeringen, 
som har det övergripande ansvaret för samhällsekonomin och statens 
hantering av ekonomiska kriser, bör vid sina bedömningar utgå från 
garantiansvariga myndigheters och bolags modeller och uppföljningar för att 
beräkna, hantera och begränsa statens risk i de åtaganden som har gjorts. 
Regeringen bör säkerställa att den får på ett likartat sätt gjorda bedömningar 
av statens risk i de olika garantisystemen samt att dessa sammantaget 
kan ligga till grund för regeringens samlade bedömning av nödvändiga 
garantiramar och förväntade förluster. 
En öppen och tydlig återrapportering till riksdagenVi använder också bedömningskriterier och berättigade krav som i övrigt 
kan ställas på regeringens uppföljning och återrapportering till riksdagen 
vid åtaganden av den exceptionella storleksordning som gäller för statliga 
garantier under finanskrisen. Det är rimligt att riskbedömningar för sådana 
stora garantiåtaganden som det nu gäller successivt förbättras vartefter 
krisen fortgår. Regeringen behöver följa upp utvecklingen under krisens 
gång och successivt förbättra sitt underlag för bedömningar. Eftersom 
garantiramar lämnas till regeringen genom riksdagens bemyndigande bör 
återrapportering till riksdagen ske om hur stor del av garantiramarna som 
utnyttjats, deras effekter i samhällsekonomin samt vilka kvarstående risker 
för framtida kostnader för staten som utfärdade garantier medför. 
1.6 MetoderGranskningen bygger på studier av dokument såsom författningar, 
utskottsbetänkanden, budgetpropositioner, interna arbetspapper vid 
Utrikes- och Finansdepartementen, rapporter och utredningar framtagna 
vid Riksgäldskontoret (RGK), Exportkreditnämnden (EKN) och AB 
Svensk Exportkredit (SEK). Dessutom har vi använt vissa rapporter från 
Finansinspektionen och Riksbanken avseende det finansiella systemets 
stabilitet. 
Som komplement till dokumentstudierna har vi genomfört ett 
tjugotal intervjuer med enhetschefer och handläggare vid Utrikes- och 
Finansdepartementen och med personer vid tre berörda garantiansvariga 
myndigheter och bolag. Utrikes- och Finansdepartementen har i särskild 
ordning sammanställt svar på granskningens väsentligaste frågor.

Ernst & Young har anlitats för att granska underliggande modeller och 
deras tillämpning vid RGK, EKN och SEK för hantering av ekonomisk risk i 
statens åtagande, riskreducerande åtgärder och avsättningar för förväntade 
och oförväntade förluster. 
Professor Clas Bergström vid Handelshögskolan i Stockholm har 
anlitats för att granska de underlag och bedömningar som gjorts av RGK 
och Internationella valutafonden (IMF) om statens sammantagna risker i 
garantiprogrammen. Clas Bergström har också anlitats för kvalitetssäkring 
av rapporten tillsammans med en finansanalytiker Jens Albråten. 
1.7 Rapportens innehållKapitel 2 beskriver inledningsvis de statliga garantierna och aktörerna inom 
området. Därefter beskrivs den lagstiftning och de internationella regler som 
styr garantisystemens utformning samt regeringens ansvar för att hantera 
en ekonomisk kris. Kapitlet behandlar också frågan om vilka risker som 
finns med att lämna garantier och hur dessa återspeglas i det pris som en 
garantitagare får betala. 
Av kapitel 3 framgår de villkor som staten ställer för att lämna garantier till 
banker och exportföretag. Här analyseras frågan om regeringen säkerställt 
garantivillkor som är rimliga med hänsyn till statens kostnader. 
Kapitel 4 behandlar frågan om statens risker för framtida kostnader. Här 
redovisas vilka bedömningar som ansvariga myndigheter och bolag har 
gjort samt vilka underlag regeringen har haft för sina åtgärder. Regeringens 
övergripande bedömningar av utvecklingen redovisas också. Avslutningsvis 
diskuteras frågan om regeringen säkerställt underlag som möjliggör 
bedömningar av statens risker för framtida kostnader.
Kapitel 5 behandlar frågan om regeringens uppföljning och återrapportering 
till riksdagen.
I kapitel 6 redovisas Riksrevisionens sammanfattande slutsatser och 
rekommendationer. 

2 De statliga garantierna under 
finanskrisen2.1 Den statliga garantimodellen2.1.1 Garantimodellen infördes för att få kontroll på utgifternaEtt statligt garantiåtagande innebär att staten går i borgen för någon annans 
betalningsförpliktelser. Mot slutet av 1990-talet bedömde regeringen att 
de statliga garantierna genom åren hade medfört betydande kostnader för 
staten. Riskbedömningarna och försöken att styra och förutse kostnaderna 
hade varit otillräckliga. Utgifterna hade belastat statsbudgeten i efterhand på 
icke beloppssatta förslagsanslag. I och med att budgetlagen och utgiftstak 
infördes krävdes ändringar i den statliga garantigivningen för att få en 
bättre utgiftskontroll. Den 1 januari 1998 infördes därför den så kallade 
garantimodellen som ställer krav på full kostnadstäckning och innebär att 
risken i varje engagemang ska beräknas.17 
2.1.2 Garantier ska finansieras och risker kontrollerasRiksdagen beslutade att införa garantimodellen fullt ut för alla nya garantier 
och dess tillämpning reglerades i budgetlagen.18 
Enligt budgetlagen får regeringen ställa ut kreditgarantier och göra 
andra liknande åtaganden för det ändamål och med högst det belopp som 
riksdagen bestämmer. Det bör redan inledningsvis påpekas att bankgarantin 
och insättningsgarantin inte faller under den allmänna garantimodellen utan 
regleras av speciallagstiftning. Ett särskilt undantag finns också för dessa 
garantier i garantiförordningen.19 En av Riksrevisionens utgångspunkter 
är emellertid att den överblick som garantimodellen förutsätter är väl 
motiverad.
17 Prop. 2001/02:1, s. 171 samt prop. 1996/97:1, s. 87 - 92. 
18 Lag (1996:1059) om statsbudgeten. prop. 1996/97:1, rskr. 1996/97:53.19 Garantiförordning (1997:1006) 2 §.

Enligt budgetlagen ska en garantiavgift tas ut som motsvarar statens 
ekonomiska risk och övriga kostnader för åtagandet, om inte riksdagen 
beslutar annat. Avgiften ska täcka de förväntade kostnaderna för utfärdade 
garantier och för administration. Garantiavgifterna samlas i en garantireserv 
som redovisas på räntebärande konto i RGK för varje garantiområde.20 
Garantiverksamheten förutsätts på så sätt vara självfinansierad på lång sikt. 
Kontrollen av statens risk sker genom att garantimyndigheterna som 
administrerar de statliga garantierna beräknar och prissätter den risk som 
enskilda garantier eller grupper av garantier medför. De ska också genom 
avtal och säkerhetsarrangemang reducera riskerna i garantiåtagandet. Vid 
skada (det vill säga att garantin infrias) ska garantimyndigheten begränsa 
statens kostnad genom att återvinna så stor del som möjligt. 
2.1.3 Garantimyndigheterna har ansvar för att kraven uppfyllsDe garantier som ingår i denna granskning hanteras av två myndigheter: 
Riksgäldskontoret (RGK) och Exportkreditnämnden (EKN). Eftersom 
riksdagen har bemyndigat regeringen att garantera upplåningen hos 
AB Svensk Exportkredit (SEK) har också detta bolags kreditverksamhet 
inkluderats i granskningen. 
Bankgarantin 
Bankgarantin infördes i oktober 2008 och omfattar den 
värdepappersupplåning som banker och bostadsinstitut använder för att 
finansiera sin verksamhet. Garantin regleras genom en överenskommelse 
inom EU för att värna den finansiella stabiliteten och genom lagen om 
statligt stöd till kreditinstitut. Regeringen beslutade i oktober 2009 att 
förlänga garantiprogrammet en andra gång. Efter EU-kommissionens 
godkännande löper nu programmet fram till den 30 april 2010. 
Bankgarantin syftar till att upprätthålla utlåning till investeringar och 
industriell verksamhet som hotades av brist på långsiktiga krediter. Garantin 
innebär att staten träder in om ett institut inte kan betala de garanterade 
lånen. RGK har sedan oktober 2008 i uppdrag att utfärda garantier. De 
finansieras i princip genom avgifter från de banker och kreditinstitut som 
tecknar avtal med RGK. 
RGK är garantimyndighet för bankgarantin. RGK har en finans- 
och riskpolicy för garantier och krediter inom de ramar som ges av 
garantimodellen. Policyn omfattar inte bankstödet, men kommer att 
kompletteras på detta område. 
20 Garantireserven är föranledd av budgetlagen för att minska risken för att staten inte kan stå för 
sina garantiåtaganden utan att begära extra anslag för att infria en garanti. 

InsättningsgarantinInsättningsgarantin infördes genom ett EU-direktiv redan 1995 och regleras 
genom lagen om insättningsgaranti. Direktivet ändrades i mars 2009 varvid 
täckningsnivån höjdes till 50 000 euro. Insättningsgarantin syftar till att 
stärka skyddet för allmänhetens insättningar hos banker och vissa företag 
med inlåning enligt Finansinspektionens tillstånd. Garantin innebär att 
staten ersätter kontohavaren med ett belopp intill täckningsnivån om en 
bank med inlåningskonto inte kan täcka kontobehållningen efter en konkurs. 
Garantin syftar till att förhindra panikreaktioner, så kallade bankruns, och 
därmed bidra till stabiliteten i det finansiella systemet. Garantin finansieras 
genom avgifter från samtliga banker och kreditinstitut med inlåningskonto. 
RGK är garantimyndighet för insättningsgarantin. 
Exportkreditgarantier 
Exportkreditgarantier lämnas i syfte att underlätta exportföretagens 
upplåning för sin verksamhet genom bankkrediter.21 Garantin innebär att 
garantitagaren delvis får en ersättning för förlust till följd av att en köpare 
inte har betalt en avtalsenlig fordran. Därvid ska konkurrensneutralitet 
råda mellan olika statsstödda exportkredit- och investeringsgarantisystem 
inom OECD och EU. EKN är garantimyndighet för exportkreditgarantierna 
och dess verksamhet regleras genom förordning och instruktion. 
Exportkreditgarantier kan utfärdas om de ligger inom ramarna för de 
regelverk som OECD och EU fastställt för statliga garantier inom området. 
EKN ska enligt regeringens mål för verksamheten begränsa riskerna i de 
garantier som ställs ut genom bland annat riskdelning. Vid nya affärer ska 
hänsyn tas till EKN:s aktuella riskspridning.22 
EKN följer den statliga garantimodellen och beräknar riskexponeringen 
med hänsyn till om det finns en koncentrationsrisk i affärerna avseende 
både enskilda länder och engagemangens storlek. Riskklassificeringen 
påverkar besluten om garantiutfästelse, beräkning av risk för förväntade 
förluster samt risken för så kallade oförväntade förluster.23 Myndigheten 
gör avsättningar för att täcka den beräknade garantirisken och vidtar 
riskreducerande åtgärder i form av återförsäkringsavtal på den privata 
marknaden och hos andra exportkreditinstitut. 
21 EKN har även garantier om ca 30 miljarder kronor där AB SEK är garantitagare. 
22 Exportkreditnämnden. Årsredovisning 2008 samt förordning (2007:1217) med instruktion för 
Exportkreditnämnden.
23 Oförväntade förluster är ett mått på koncentrationen av risker i en portfölj. Med detta avses 
att riskerna beloppsmässigt är koncentrerade, och i vissa fall korrelerade, till ett fåtal länder, 
gäldenärer och garantier. 

ExportkrediterStaten tillhandahåller medel- och långfristiga krediter för exportaffärer 
och infrastruktur genom SEK, som sedan 2003 är ett helägt statligt bolag. 
Bolaget bildades gemensamt av staten och de svenska affärsbankerna 
1962 i syfte att ge den svenska industrin bättre tillgång till långfristig 
finansiering och därigenom öka dess konkurrenskraft. SEK:s uppdrag är 
att säkerställa tillgång till finansiella lösningar för export och infrastruktur. 
SEK kan engagera sig i svensk internationell finansieringsverksamhet på 
kommersiella grunder. För att säkerställa bolagets långfristiga upplåning 
fick regeringen våren 2009 riksdagens bemyndigande att lämna bolaget en 
statsgaranti på kommersiella villkor för sin upplåning. 
SEK erbjuder främst långfristiga finansieringslösningar och använder 
riskreducerande åtgärder för att kontrollera olika risker. Bolaget använder 
ratingmetoder för att åsätta sina motparter kreditbetyg och utnyttjar 
kreditgarantier och kreditderivat24 för att minska kreditriskerna. Bolaget 
använder också olika tekniker för att reducera ränteriskerna och för att 
hantera risker hos motparter med låg kreditvärdighet. 
Bolaget tillämpar de regler för hantering av risker i finansiella 
institutioner som gäller inom EU, där en viktig del är att företagen ska hålla 
ett kapital som står i relation till företagens riskprofiler (Basel II). Bolaget har 
modeller för att beräkna och hantera risker som rör utlåningens kreditrisker, 
marknadsrisker och operativa risker25 samt deras effekter på bolagets 
kapitalkrav.262.2 Lagstiftning2.2.1 EU-reglerna bestämmer ramarna 
Anmälan om statsstöd till eukommissionen 
Av artikel 88.3 i EG-fördraget följer att statligt stöd ska anmälas till EU-
kommissionen för godkännande innan det får verkställas. För att säkerställa 
att garantisystem inte snedvrider konkurrensen i den inre marknaden har EU 
beslutat att statliga garantier i vissa fall kan ses som statsstöd och därmed 
ska följa statsstödsreglerna inom unionen. Åtgärder som faller under 
statsstödsreglerna ska anmälas till kommissionen, som prövar 
24 Kreditderivat är ett instrument för att återförsäkra en fordran.
25 Risken för förluster som följd av misslyckade processer, mänskliga fel, felaktiga system eller 
externa händelser.
26 SEK årsredovisning 2008. Riskrapport.

om åtgärderna kan anses förenliga med EG-fördraget. I samband med 
kommissionens prövning finns utrymme för medlemsstaterna att vid 
behov justera villkoren för en åtgärd så att kommissionen ska kunna 
lämna sitt godkännande. De särskilda reglerna om statliga garantier anger 
ett antal villkor för att en garanti inte ska anses innehålla något element 
av subvention, och därmed inte omfattas av den anmälningsskyldighet 
som gäller för statsstöd enligt artikel 88.3 i EG-fördraget. Regelverket 
anger att garantitagare ska ha en sund finansiell ställning och 
betala ”marknadsorienterade” premier för garantin. Vidare krävs att 
garantiåtagandet inte får vara obegränsat till tid och belopp samt att 
garantitagaren ska bära viss del av risken genom att garantin inte täcker hela 
den finansiella förpliktelsen.27 
Eu:s regler för insättnings- och bankgarantiÅr 1995 införde EU ett direktiv där insättningar på konto som regel ska 
omfattas av nationella garantisystem. I förtroendeskapande syfte ändrade 
Europaparlamentet och rådet detta direktiv i mars 2009 vad gäller 
täckningsnivån som höjdes till 50 000 euro. Tidsfristen för utbetalning efter 
konkurs minskades från 3 månader till 20 dagar.28 EU:s direktiv kräver dock 
inte harmonisering av avgifterna. Denna fråga utreds för närvarande av 
kommissionen som förväntas komma med förslag i början av nästa år. 
Den 12 oktober 2008 deklarerade gruppen av EU-länder anslutna till 
den gemensamma valutan, att en gemensam europeisk räddningsaktion 
för det finansiella systemet skulle genomföras. Den 13 oktober presenterade 
EU-kommissionen ett meddelande om krisstöd till banker. Den 14 oktober 
aviserade regeringen ett svenskt stabilitetspaket. 
Europeiska rådet beslutade under ett möte den 15 - 16 oktober 2008 att 
samtliga medlemsstater skulle införa program för att värna den finansiella 
stabiliteten. I kommissionens tillämpningsföreskrifter29 nämns bland annat 
att beslut om offentliga ingripanden i banksystemet måste fattas av de 
enskilda medlemsstaterna, men samfällt och grundat på gemensamma 
EU-principer. Stödet ska vara temporärt, medlemsstaterna ska tillvarata 
skattebetalarnas intressen och berörda aktieägare bör bära kostnaderna. 
27 Kommissionens tillkännagivande om tillämpningen av artiklarna 87 och 88 i EG-fördraget på 
statligt stöd i form av garantier (2008/C 155/02).
28 Europaparlamentets och rådets direktiv 94/19/EG samt 2009/14/EG.
29 Tillämpning av reglerna om statligt stöd på åtgärder till förmån för finansinstitut med anledning 
av den globala finanskrisen. Meddelande från kommissionen (2008/C 270/02).

Eu:s regler för exportkrediter och exportkreditgarantierEU-kommissionen införde temporärt under perioden fram till slutet av 
2010 ett ramverk som underlättar stöd för att minska kreditproblemens 
effekter på den reala ekonomin.30 Bland annat kan medlemsstaterna utan 
föregående notifiering ge lånegarantier och annan finansiell hjälp till små 
och medelstora företag upp till ett belopp om 500 000 euro.31 
Avseende exportkreditgarantier beslutade kommissionen samtidigt om 
tillfälligt undantag från de tidigare reglerna. Undantaget innebär att statliga 
exportkreditgarantier även kan lämnas för så kallade marknadsrisker.32 
Villkoret för denna undantagsklausul är att medlemslandet till 
kommissionen visar att privat garantigivning inte är tillgänglig. Det tillfälliga 
undantaget är giltigt till och med den 31 december 2010. 
2.2.2 Svenska lagar och förordningarI detta avsnitt redovisas de lagar och förordningar som främst reglerar 
statliga garantier eller som är av betydelse genom sin koppling till statliga 
garantiåtaganden i den aktuella finanskrisen. Relevanta förordningar 
redovisas översiktligt i bilaga 1 och refereras i övrigt till i avsnitten 3 - 5. 
Lag (1995:1571) om insättningsgarantiEnligt denna lag skyddas insättningar hos banker och vissa 
värdepappersföretag som har Finansinspektionens tillstånd att ta emot 
kunders medel på konto. Ersättning till kontohavare betalas ut senast 3 
månader efter beslut om konkurs för banken. Från den 6 oktober 2008 
ersätter garantin upp till 500 000 kronor per kund (tidigare 250 000 kronor) 
och från den 30 juni 2009 ersätts ett belopp motsvarande 50 000 euro om 
det är högre än 500 000 kronor. 
Lag (1996:1059) om statsbudgeten (budgetlagen)
Lagen inleds med kravet att hög effektivitet ska efterstävas och god 
hushållning ska iakttas i statens verksamhet. I lagen regleras även statliga 
garantier. Regeringen får ställa ut kreditgarantier och göra liknande 
åtaganden för det ändamål och med högst det belopp som riksdagen 
bestämmer. En garantiavgift ska tas ut som motsvarar statens ekonomiska 
risk och övriga kostnader för åtagandet, om inte riksdagen bestämmer annat 
för ett visst åtagande. 
30 Kommissionens meddelande benämnt Tillfällig gemenskapsram för statliga stödåtgärder för att 
främja tillgången till finansiering i den aktuella ekonomiska och finansiella krisen (2009/C 83/01).
31 Motsvarande cirka 5 miljoner kronor.
32 Marknadsrisker definieras av kommissionen i direktivet som kommersiella och politiska risker 
med risktider under två år för affärer inom EU:s medlemsländer eller OECD-länderna Australien, 
Island, Japan, Kanada, Norge, Nya Zeeland, Schweiz och USA. 

Lag (2008:814) om statligt stöd till kreditinstitut (stödlagen)
Lagen innehåller bestämmelser om stöd till kreditinstitut, inlösen av aktier 
i sådana institut och en särskild fond för stabiliteten på kreditmarknaden. 
Stöd kan lämnas genom garantier, kapitaltillskott eller på annat sätt. 
Beslut om stöd enligt denna lag fattas av regeringen, eller den 
myndighet som regeringen bestämmer (stödmyndigheten). RGK är 
stödmyndighet. Stödet får endast lämnas till kreditinstitut som är livskraftiga 
eller för att underlätta en rekonstruktion eller avveckling av institut som inte 
kan förväntas uppnå lönsamhet på lång sikt. 
Stöd bör förenas med villkor som syftar till att det stödmottagande 
kreditinstitutet och dess ägare i första hand ska bära uppkomna förluster. 
Stödet ska så långt som möjligt utformas på ett affärsmässigt sätt och så att 
en otillbörlig snedvridning av konkurrensen förhindras. Statens långsiktiga 
kostnader för stödet ska hållas så låga som möjligt och stödet ska utformas 
så att statens insatser i möjligaste mån kan återfås. Staten ska, om inte 
synnerliga skäl finns, tillförsäkras ersättning eller annan kompensation för 
sitt risktagande. Om det finns synnerliga skäl, får avsteg göras från 15 § 
budgetlagen, som föreskriver att avgifternas storlek ska motsvara statens 
ekonomiska risk och övriga kostnader för åtagandet, om inte riksdagen för 
ett visst åtagande beslutar annat.33 
I stödlagens 7 kap. redogörs för stabilitetsfonden. Inbetalda avgifter 
enligt stödlagen ska föras till ett räntebärande konto i RGK. Till kontot ska 
även föras medel som staten återfått och som avser lämnat stöd enligt 
lagen. De medel som tillförts kontot utgör stabilitetsfonden, tillsammans 
med de övriga tillgångar som anskaffats med stöd av lagen. Statens utgifter 
för stödet och för stödmyndighetens förvaltningskostnader ska täckas från 
kontot. 
FörordningarDe statliga garantierna regleras av en rad förordningar. En beskrivning av de 
viktigaste förordningarna återfinns i bilaga 1. 
2.3 Garantier och garantirisker 
Garantier 
Granskningen avser de fyra största garantiprogrammen: bankgarantin, 
insättningsgarantin, exportkreditgarantin samt garantin för AB Svensk 
Exportkredits upplåning. Med riksdagens beslut under oktober till 
december 2008 utökades statens borgensåtagande kraftigt. Den utökade 
33 Avsteg från EU:s statsstödsregler ska godkännas efter notifiering enligt kommissionens 
meddelande (2008/C 270/02).

betalningsförpliktelsen för de fyra garantierna framgår av tabell 1. Av 
de beslutade ramarna har lägre belopp utnyttjats som regeringen eller 
myndigheter beslutat om . Dessa framgår av tabellens sista kolumnen 
”Utnyttjat”.
Tabell 1. Beviljade och utnyttjade garantiramar, miljarder kronor 34 35 36 37
Av riksdagen 
beviljade ramarFöre 
1 juli 2008Efter 
31 dec. 2008Enligt prop 
sept. 2009Utnyttjat 
sept. 2009Insättningsgaranti639740 -1 000 740-100034 886Bankgaranti01 5001 5003530836Exportkreditgaranti200350 50024837Upplåningsgaranti450 250 0SUMMA avrundat8153040-3300 2 990-3250 1 442

Åtaganden för bankernas garantiprogram och exportföretagens krediter 
gäller för lån som förfaller flera år framåt i tiden. Figur 1 visar statens 
garantiåtaganden under förutsättning att inga nya garantier ställs ut och att 
inga nya exportkreditgarantier avtalas. Beloppen är ungefärliga och baseras 
på det underlag som lämnats från RGK och EKN.
Figur 1. Utställda garantier fördelade på år då krediterna förfaller. Miljarder kronor.
0 
50 
100 
150 
200 
250 
300 
350 
400 
450 
2009 2010 2011 2012 2013 2014 2015 2016 2017 2018 2019 
BankgarantierExportgarantierSumma 
Källa: Riksrevisionens beräkningar baserade på underlag från EKN, RGK.
34 Regeringen har i Årsredovisning för staten angett den lägre siffran. I studier i finanspolitik anger 
Finanspolitiska rådet att utvidgningen till fler kontotyper gör att garantiåtagandet kan vara så 
högt som 900 till 1 000 miljarder kronor.
35 Förlängt enligt regeringsbeslut den 8 oktober 2009 till april 2010.36 Enligt RGK:s hemsida november 2009. 
37 Regeringen anger siffran 252 miljarder kronor för utnyttjade exportkreditgarantier i 
budgetpropositionen september 2009. Här anges i stället den uppgift som EKN rapporterar i 
delårsbokslutet om vad som utnyttjats per den 30 september 2009. 

Dessa belopp ska ses som miniminivåer för statens åtaganden och 
förutsätter att inga nya garantier avtalas. EKN hade per den 30 september 
2009 också 194 miljarder kronor i obundna engagemang (utfästelser 
om garanti) där exportavtal ännu inte slutits. Om exportavtal tecknas så 
utfärdas garantin enligt det belopp som utfästelsen gäller, annars inte. Bland 
dessa obundna engagemang om 194 miljarder kronor återfinns tio stora 
om sammantaget cirka 95 miljarder kronor med bedömda kredittider på 
mellan 5 och 15 år. Dessa belopp ska läggas till kurvorna i figuren i samma 
utsträckning som exportaffärerna blir av och EKN omvandlar utfästelserna 
till förbindelser. De nu utställda garantierna är åtaganden för staten många 
år framåt och på en väsentligt högre nivå än före krisen. 
Risker för samhällsekonominMotivet för införande av insättnings- och bankgarantier är att minska 
risken för finansiell instabilitet. Insättningsgarantin har även ett 
konsumentskyddssyfte. De befarade konsekvenserna av finanskrisen 
för svensk export och de bedömda riskerna för den reala ekonomin 
är det bakomliggande motivet för den utvidgade ramen för EKN:s 
kreditgarantigivning till exportaffärer. Samma motiv ligger bakom den 
statsgaranti som ger SEK en vidgad ram för långfristig utlåning till 
exportindustrin. 
Statens ekonomiska risk 
Risken för staten som garantigivare är att de utställda garantierna måste 
infrias. För bankgarantin och insättningsgarantin innebär detta att genom 
stödåtgärder i form av kapitaltillskott eller övertagande säkerställa det 
finansiella systemets funktion. Sådana åtgärder belastar statsbudgeten. 
Genom de villkor som ställs på stödmottagande kreditinstitut försöker 
staten säkerställa att i första hand ägarna ska bära uppkomna förluster. 
Garantier för exportkrediter innebär att staten garanterar att banker och 
andra kreditinstitut som finansierar exportföretagens medel- och långsiktiga 
lån också får betalt. Om detta inte kan ske exempelvis beroende på 
betalningsinställelse av köparen har staten genom sin garanti en skyldighet 
att betala banken. Ett sådant utfall finansierar garantiorganen genom en 
fondering av premier för garantin. Premierna sätts olika beroende på den 
risk som garantigivaren bedömer finns då garantin avtalas. 
Priset för garantiernaSyftet med garantiregleringen i budgetlagen är att garantiavgifterna ska 
motsvara statens ekonomiska risk och övriga kostnader för åtagandet. 
Detta gäller även för garantier under stödlagen om inte synnerliga skäl 

föreligger. Avgiften för insättningsgarantin är reglerad i lag och institutens 
sammanlagda årliga avgifter ska uppgå till ett belopp som motsvarar 0,1 
procent av insättningarna. 
Avgifterna för EKN:s garantier är satta för att täcka förväntad 
kostnad, varvid beräkningen av förväntad kostnad bland annat bygger på 
ratingföretagens bedömningar. 
”Moral hazard”
De garantier som ställts ut innebär mycket stora åtaganden genom att 
staten går i borgen för företagens betalningsförpliktelser. Garantierna 
innebär att sannolikheten för att insättare eller andra långivare till en större 
bank ska förlora pengar blir mycket låg även om banken skulle misskötas. 
Långivarna känner mindre tryck att värdera bankens risktagande eftersom 
de hålls skadeslösa om banken får problem. Kostnaderna för att öka 
risktagandet minskar, vilket också minskar incitamenten för att investera i 
riskkontroll.38 Garantiprogrammen för bankerna kan därför ge upphov till så 
kallad moral hazard, det vill säga ett högre risktagande i utlåningen än vad 
som är samhällsekonomiskt effektivt, och leda till att marknadsdisciplinen 
försvagas. 
Gränsen mellan explicita och implicita statliga åtaganden kan vara svår 
att dra. Problem med moralhazard kan uppkomma även om garantierna är 
implicita. Detta är ett avgörande skäl för att banker är särskilt reglerade med 
krav på bland annat kapitaltäckning och fungerande riskkontroll. 
På motsvarande sätt kan exportindustrin och dess långivare bli benägna 
att ta större risker vid avtal med kunder eller länder. Svagare solvens 
än normalt kan komma att accepteras trots att det kan strida mot en 
strikt affärsmässig bedömning. Detta kan motverkas genom självrisker i 
garantigivningen för att exportören ska göra en prövning av sitt risktagande. 
38 Finansinspektionen, Effekterna av de statliga stabilitetsåtgärderna, femte rapporten 2009. 

3 Garantivillkor för banker och 
exportföretagI detta avsnitt beskrivs de villkor som staten ställer för att lämna garantier till 
banker och exportföretag. Här analyseras frågan om regeringen säkerställt 
villkor som är rimliga med hänsyn till statens kostnader.
3.1 Bankgarantin och insättningsgarantin 
InsättningsgarantinErsättningsrätt enligt insättningsgarantin inträder först efter bankens 
konkurs. RGK är utbetalande myndighet och erhåller regressrätt39 gentemot 
banken. Avgift utgår med 0,1 procent av de totala garanterade insättningarna 
i landet. Garantisumman fördelas mellan instituten, och avgiften varierar 
mellan bankerna beroende på kapitaltäckningsgraden jämfört med övriga 
banker. Avgiften sätts enligt lagen med minimum 0,06 procent och 
maximum 0,14 procent av det garanterade beloppet. 
BankgarantinFör garantier som utfärdas under stödlagen ska det stöd som lämnas 
förenas med villkor som säkerställer kredittagarnas eget ansvar. Statens 
långsiktiga kostnader för stödet ska minimeras och staten ska som regel 
få ersättning för sitt risktagande och del i en eventuell värdestegring i det 
institut som stödet avser.40 Om det finns synnerliga skäl, får avsteg göras 
från det som föreskrivs om avgifter i budgetlagen. Garantin regleras i detalj i 
förordningen om statliga garantier till banker med flera.41 
RGK meddelar föreskrifter för bankgarantin42 och upprättar avtal. Ett 
institut som önskar delta i garantin måste ansöka om detta och därefter 
teckna ett garantiavtal med staten. Institutet måste vara ett bankaktiebolag, 
39 Regressrätten innebär att garantigivaren, sedan ersättning betalats ut, övertar långivarens fordran 
på låntagaren.
40 Prop. 2008/09:61 Stabilitetsstärkande åtgärder för det svenska finansiella systemet. Dessa 
principer anges gälla stöd i olika former till kreditinstitut och avser specifikt risker för allvarlig 
störning i det finansiella systemet. 
41 Förordning (2008:819). 
42 Riksgäldens föreskrifter till förordning om statliga garantier till banker m.fl. (RGKFS 2008:1) och 
Riksgäldens föreskrifter om ändring av föreskrifter (RGKFS 2008:2) med bilaga. 

sparbank eller medlemsbank alternativt ett kreditmarknadsbolag som har en 
betydande utlåning mot säkerhet i form av panträtt eller har en betydande 
utlåning till svenska kommuner. Banken måste uppfylla de lagstadgade 
kapitaltäckningskraven. För att få teckna garanti krävs också att banken 
begränsar sin marknadsföring och ersättningarna till bankledningen. 
Efter tecknandet av ett övergripande garantiavtal kan staten ställa ut 
enskilda kreditgarantier. Garanterat belopp för en enskild bank får inte 
överstiga summan av förfallande skuldförbindelser under en viss period 
eller 20 procent av institutets inlåning på konto från allmänheten den 1 
september 2008. Garantin kan avse i princip alla typer av skuldförbindelser, 
så länge de inte är efterställda (har sämre förmånsrätt i en konkurs), med 
undantag för komplexa och strukturerade produkter. 43 Skuldförbindelserna 
ska ha en löptid på mer än 90 dagar, men inte längre än 5 år. 
Det samlade programmet begränsas till 1 500 miljarder kronor. Maximalt 
500 miljarder kronor av denna ram får avse lån med 3 års löptid eller längre. 
Avgifter för bankgarantin 
Avgifterna för bankgarantin har fastställts av RGK. De är riskdifferentierade 
och bygger på en modell som har tagits fram av Europeiska centralbanken 
(ECB).44 Avgiften baseras på marknadspris för så kallade kreditswappar 
(credit default swaps, CDS).45 Underlaget för avgiftssättningen har tagits 
fram av Riksbanken. 
Avgiften för upplåning med en löptid på upp till ett år uppgår 
till 0,5 procent av det garanterade beloppet, lika för alla institut. För 
skuldförbindelser med löptider längre än ett år baseras avgiften på medianen 
av marknadspriset för femåriga kreditswappar för det aktuella institutet 
under perioden från den 1 januari 2007 till den 31 augusti 2008 med ett 
tillägg på 0,5 procentenheter. Den valda tidsperioden syftar till att om möjligt 
återspegla priset på kreditrisk under ”normala marknadsförhållanden”. Det 
är endast för de fyra storbankerna som det finns CDS-spreadar.46 Spreadarna 
för dessa banker varierar mellan 0,25 och 0,33 procentenheter. 
För garantier till institut där marknadspris på kreditswappar saknas 
– eller där priset inte är tillförlitligt – ska avgiften beräknas enligt en 
schablonmetod baserad på rating. Avgifterna för dessa institut varierar 
mellan 0,24 och 0,45 procentenheter, med tillägg av 0,5 procentenheter. 
43 En strukturerad produkt är ett värdepapper som består av flera olika typer av finansiella 
instrument. De kan till exempel användas för att överföra risker mellan olika investerare.
44 Europeiska Centralbanken. Recommendations On Government Guarantees On Bank Debt, 
20 oktober 2008.45 Ett värdepapper som gör det möjligt att överföra kreditrisk till någon annan än den som 
ursprungligen beviljade krediten.
46 De priser som bankerna får betala för att försäkra sig mot kreditrisk.

Om ett institut saknar både tillförlitlig CDS-data och rating ska den högsta 
avgiften enligt schablonmetoden användas. 
För säkerställda obligationer ska avgiften utgå från schablonmetoden, 
men tillägget ska vara 0,25 procentenheter i stället för 0,5 procentenheter. 
Finansdepartementets syn på garantiprisetI sitt skriftliga svar till Riksrevisionen framhåller Finansdepartementet 47 att, 
”Prissättningen av garantiprogrammet utgår från en modell som tagits fram 
av ECB. Den speglar inte specifikt svenska statens risk i de olika åtagandena, 
men är riskdifferentierad med avseende på historisk risk mätt som historiska 
CDS-spreadar”. 
Efter att beslut tagits om att ett garantiprogram skulle införas 
diskuterades olika metoder för garantiprissättning med RGK. Avsikten var 
att ta fram en prissättning som kunde ligga någonstans mellan priset i en 
normal marknadssituation och de av krisen överdrivet höga nivåer som 
rådde när marknaden kollapsade. Det stod snabbt klart att ECB tagit fram en 
prismodell med betydligt högre nivåer än den förväntade kostnaden och den 
marknadsrelaterade avgift som hade diskuterats av Finansdepartementet. 
Finansdepartementet konstaterade att det inte skulle gå att sätta lägre 
avgifter än EU bestämt, eftersom det skulle kunna komma att betraktas som 
otillåtet statsstöd. Någon egen prismodell togs därför inte fram.48 
Bankgarantins villkor för att minimera skattebetalarnas kostnaderI stödlagen anges att villkoren för stöd ska utformas på ett ”affärsmässigt” 
sätt. Det innebär inte nödvändigtvis att stöd ska ges på marknadsmässiga 
villkor utan att gängse affärsvillkor gäller för stödet, samt att det inte går 
att få garanti för vissa låneformer. Om marknadsmässiga villkor skulle vara 
tillräckligt så hade inte ett statligt ingripande behövts. RGK tar fram avtalen 
för bankgarantin. Avtalen remitteras till Finansdepartementet. De innehåller 
bland annat regressrätt, straffränta vid ickebetalning och liknande villkor 
”som säkerställer att statens kostnader för garantier minimeras”.49 
Stödlagen gör klart att uppkomna förluster i första hand ska bäras 
av instituten och ägarna samt att staten om möjligt ska återfå utgivna 
medel. Garantier lämnas inte för riskkapital, det vill säga det som ingår 
i institutets kapitalbas skyddas inte. Om institutet inte betalar får staten 
en regressfordran och rätt till straffränta. Vid konkurs kommer i första 
hand ägarna att bära förluster eftersom staten har en mer prioriterad 
47 Promemoria 2009-10-28. Korta svar på Riksrevisionens frågor om garantiprogrammet.
48 Finansdepartementet. Promemoria 2009-10-28. Korta svar på Riksrevisionens frågor om 
garantiprogrammet. 
49 Finansdepartementet. Promemoria 2009-10-28. Korta svar på Riksrevisionens frågor om 
garantiprogrammet. 

fordran. Finansdepartementet framhåller att för systemviktiga banker finns 
det anledning att tro att staten ingriper redan innan en konkurs inträffar 
eftersom det annars finns en risk för allvarliga störningar av det finansiella 
systemet. Garantin kommer då inte att utlösas. Aktieägarna kommer i stället 
att betala vid det ingripande som sker i enlighet med mandatet i stödlagen, 
till exempel genom en nyemission i vilken staten mot aktier tillskjuter kapital 
eller genom ett fullständigt statligt övertagande av banken. 
Finansdepartementet bedömer att avgifterna för garantiprogrammet 
överstiger en uppskattad ersättning för statens ekonomiska risk och övriga 
kostnader för åtagandet.50 
Vad gäller frågan om garantivillkoren är rimliga med hänsyn till statens 
kostnader hänvisar Finansdepartementet till RGK. Myndigheten följer 
kvartalsvis upp intäkterna av avgifterna och rapporterar till regeringen.51 
Regeringen kan sedan följa upp att staten tillförsäkras kompensation för de 
risker som övertas. 
I övrigt framhåller Finansdepartementet följande begränsningar i 
regelverket som bidrar till att statens kostnader hålls så låga som möjligt: 
• Garantiramen är begränsad till 1 500 miljarder kronor.
• Varje institut får en ram beräknad på förfallande skuldförbindelser eller 
20 procent av inlåningen den 1 september 2008. 
• Stödberättigade institut är banker och bostadsinstitut, vilket är en 
snävare krets än alla kreditinstitut som banklagen omfattar.
• Inte alla typer av skuldförbindelser garanteras. Vare sig riskkapital, 
interbanklån mellan banker eller strukturerade produkter omfattas av 
garantin. 
• Garantiavtalen ger staten en regressfordran på banken.
• Garantiprogrammet är tidsbegränsat.
3.2 Exportkrediter och exportkreditgarantierEU-kommissionen har angett villkor för hur statliga garantier till företag 
ska vara utformade för att inte utgöra statsstöd. Då kommissionen i 
december 2008 beslutade om ett tillfälligt regelverk för att hantera krisen 
kompletterades dessa regler. Medlemsstaterna kan enligt det tillfälliga 
regelverket 52 bevilja garantier till december 2010 med följande villkor. 
50 Finansdepartementet. Promemoria 2009-10-28. Korta svar på Riksrevisionens frågor om 
garantiprogrammet. 
51 Riksgäldens åtgärder för att stärka stabiliteten i det finansiella systemet (2009:K3). 
52 Artikel 87.3 (b)

• För mindre och medelstora företag kan medlemsstaterna bevilja en 
reduktion upp till 25 procent av den årliga premien för nya garantier.53 
• För större företag tillåts en reduktion upp till 15 procent av premien.
• Det reducerade garantipriset får tillämpas under maximalt två år.
• Lånesumman får inte överskrida den årliga lönesumman för 2008 och 
garantin får inte överstiga 90 procent av lönesumman.
• Garantin får avse både investeringar och rörelsekapital. 
• Reglerna gäller företag (dock ej banker) som inte ”var i svårigheter” den 
1 juli 2008.
Det tillfälliga regelverket innehåller också specifika bestämmelser 
om exportkreditförsäkring. Tidigare regler syftade till att undvika att 
exportkreditorgan verksamma för statens räkning kunde snedvrida 
konkurrensen avseende så kallade marknadsmässiga risker. Detta kunde 
ske genom att ett statligt exportkreditorgan har finansiella fördelar av att ha 
statens finansiella styrka som garant. Innebörden av de bestämmelser som 
infördes 2008 var att medlemsstaternas bevisbörda avseende bristande 
tillgänglighet på den privata marknaden för sådan marknadsmässig 
exportkreditförsäkring lindrades något. 
Vad gäller allmänna svenska regler för garantier är de tydligast uttryckta 
i propositionerna 1996/97:1 och 2001/02:1.54 Där framgår att krav ställs på 
full kostnadstäckning, vilket innebär att risken i varje garantiengagemang 
eller grupp av engagemang ska beräknas. Med utgångspunkt från denna 
beräkning bestäms en avgift som debiteras garantitagaren. 
Riksdagen kan besluta att för ett visst åtagande ska en lägre avgift 
eller ingen avgift alls debiteras. Om full kostnadstäckning inte erhålls 
från garantitagaren är det fråga om en statlig subvention och medel 
för kostnadstäckning ska anvisas på statsbudgeten. Avgiftsinkomster, 
anslagsmedel och eventuella återvinningar från tidigare infriade garantier 
förs till en garantireserv i RGK. Reserven ska finansiera skadeutfall och 
administrationskostnader och vara långsiktigt självbärande. 
ExportkreditgarantiernaEKN:s premiesättning är föremål för överstatliga och mellanstatliga 
överenskommelser. Exportkreditgaranti ska beviljas i överensstämmelse med 
Sveriges internationella åtaganden om statsstödd exportfinansiering. Den 
övergripande regleringen av EKN:s prissättning framgår av förordningen om 
exportgaranti.55 Av 9§ framgår följande. ”För exportkreditgaranti betalas en 
premie som är avpassad med hänsyn till olika inverkande omständigheter 
53 Upp till 25 % av premiens säkerhetsnivå 3,8 %. 
54 Prop. 1996/97:1 Finansplan m.m. samt prop. 2001/02:1 Budgetpropositionen för 2002.55 Förordning (2007:656) om exportgaranti.

såsom betalningsvillkor, förhållanden i importlandet och risker av annat 
slag samt administrationskostnader. Premierna avpassas till målet att 
verksamheten totalt sett skall vara självbärande över tiden. För utfästelse om 
exportkreditgaranti får en avgift tas ut.” 
Över tiden ska summan av premier motsvara uppkomna förluster och 
administrationskostnader, så att EKN:s ackumulerade resultat närmar sig 
noll. För rembursgaranti, motgaranti och rörelsekreditgaranti56 tillämpas 
dock en prissättning som innebär att EKN:s premie utgår från ett prisbud 
från den sökande banken. Premien ska återspegla den förväntade förlusten57 
i affären plus EKN:s administrationskostnad. Detta innebär att oförväntad 
förlust (risk för förlust till följd av koncentrationen av risker) inte beaktas vid 
prissättning av en enskild affär i någon garantityp. 
EKN:s prissättning utgår från en premiematris, som är indelad i 
landklasser och riskklasser. Landklasserna är indelade i klasserna 0-7 där 0 
är lägst risk. Alla länder hänförs till en landklass, som kan variera över tiden. 
Ju högre landklass ett land placeras i, desto högre premie. Riskklasserna 
är indelade i A - F där A avser centralbanker eller liknande och F avser 
nystartade företag, ”svaga företag” eller projektrisker. Ju högre riskklass en 
affär placeras i, desto högre premie. Av premiematrisen framgår även de 
lägsta premier som enligt internationella överenskommelser (OECD) måste 
tas ut, även om EKN i en enskild affär skulle bedöma att risken är mindre än 
vad en minimipremie indikerar. Ur premiematrisen erhålls en årspremiesats 
uttryckt i baspunkter (hundradels procent). Enligt Riksrevisionens 
uppfattning speglar den befintliga premiematrisen väl det datamaterial som 
erhållits från ratinginstitut. 
EKN:s beslut om land- och riskklassificering prövas av en särskild 
funktion i myndigheten. Beslut av större och principiell räckvidd fattas vid 
styrelsemöten på förslag av generaldirektören. 
En garantityp som ökat kraftigt i samband med finanskrisen är 
rörelsekreditgarantier till större företag. För sådana garantier tillämpas inte 
premiematrisen. En rörelsekreditgaranti är en riskdelningsprodukt mellan 
en bank och EKN. Garantins omfattning är maximalt 75 procent av det 
kreditbelopp som banken beviljat. EKN:s premie för rörelsekreditgarantier 
baseras i stor utsträckning på den sökande bankens avgifter och ska normalt 
motsvara bankens ersättning för administration och risk. Premien beräknas 
vanligtvis som en ränta på utestående kreditbelopp. Utgångspunkten för 
premien ska vara bankens räntemarginal och eventuell kontraktsränta. 
56 Rembursgarantin innebär att banken kan dela risken med EKN när banken bekräftar ett 
oåterkalleligt åtagande att betala säljaren då säljaren presenterar de dokument och uppfyller de 
villkor som är angivna. Motgarantin används när exportörens kund begär kontraktsgaranti varvid 
banken och EKN delar risken för att kontraktsgarantin tas i anspråk. Med rörelsekreditgarantin kan 
banken dela risk med EKN när banken ger rörelsekrediter. 
57 Förväntad förlust är en beräknad förlust för en viss typ av garantier enligt statistik från tidigare 
engagemang. 

Exportkrediter 
SEK:s processer för kredit- och riskhantering ligger i linje med gängse praxis 
på kreditmarknaden. Bolaget möter på övergripande nivå de krav som ställs 
av Finansinspektionen. SEK har en organisation med tydligt definierade 
mandat för tilldelning och utnyttjande av kreditlimiter och metoder för att 
mäta och kontrollera risk. 
I februari 2009 beslutade regeringen att bevilja SEK en låneram om 100 
miljarder kronor i RGK för att förstärka svensk exportfinansiering. SEK har 
dock ännu inte, senhösten 2009, begärt att få utnyttja låneramen. Således 
har RGK i dagsläget ingen direkt kreditrisk mot SEK. Av rapportering till RGK 
framgår dock att SEK bedömer att låneramen har haft ett betydande värde 
genom att SEK tack vare tillgången till garanterad lång finansiering från RGK 
har kunnat lämna offerter och exportkrediter, som annars inte hade varit 
möjliga i den då rådande situationen på kreditmarknaden. 
SEK har kunnat finansiera lämnade exportkrediter med kortfristig 
upplåning, som under 2009 har varit billigare än långfristig finansiering. 
I händelse av att kreditmarknaden skulle försämras ytterligare har SEK 
möjlighet att ersätta den kortfristiga finansieringen med lång finansiering 
inom RGK:s låneram. I händelse av detta skulle RGK exponeras för en 
kreditrisk mot SEK. 
UpplåningsgarantinSEK fick i slutet av 2008 ett kapitaltillskott om 5 miljarder kronor från staten. 
SEK ansåg att bolaget kunde få svårt med sin långfristiga upplåning om 
läget på kapitalmarknaderna skulle försämras ytterligare under våren 2009, 
varför SEK begärde att få möjlighet att köpa garantier från staten. Riksdagen 
beslutade att bemyndiga regeringen att inom en ram på 450 miljarder kronor 
ge SEK en statsgaranti på kommersiella villkor för sin upplåning. 
Regeringen har ännu inte utnyttjat sitt mandat och alltså inte tagit något 
beslut om att låta SEK köpa en statsgaranti från staten. Det huvudsakliga 
skälet till detta är att kapitalmarknaderna inte försämrades på det sätt 
som SEK befarade. Regeringen har också i budgetpropositionen för 2010 
föreslagit att ramen sänks till 250 miljarder kronor. 
Utrikes- och finansdepartementens syn på prissättningenEKN:s verksamhet ska bedrivas med målet att totalt sett vara självbärande 
över tiden. Inbetalade premier ska således täcka såväl förlustrisken som 
kostnaderna för administration och de investeringar som behövs. Om 
EKN bedömer att målet att nå ett balanserat ekonomiskt resultat på 
sikt inte kan uppfyllas ska regeringen snarast meddelas.58 EKN har en 
58 Regleringsbrev för budgetåret 2009 avseende Exportkreditnämnden. UF2008/11521/FIM.

obegränsad upplåningsrätt i svensk och utländsk valuta i RGK för att vid 
behov användas för utbetalning av skadeersättning. På upplånade medel 
utgår ränta. Överskott från garantigivningen ska sättas in på räntebärande 
konto i RGK. Medlen ska användas för reglering av skadeutfall. Underskott i 
garantigivningen ska finansieras genom upplåning.59 
EKN:s likvida medel uppgick per den 30 juni 2009 till 17,7 miljarder 
kronor, vilket tillsammans med premier, återvinningar och finansiella intäkter 
av UD bedöms utgöra en god täckning för eventuella skadeutbetalningar 
i framtiden. Om skadeutbetalningar skulle överstiga likvida medel kan 
EKN utnyttja sin låneram hos RGK. Sannolikheten för att ett sådant 
upplåningsbehov skulle uppstå och i förlängningen belasta statsbudgeten 
bedöms som liten av regeringen.60 
Vad gäller SEK:s låneram är marknadsmässig prissättning ett villkor, 
vilket innebar att statens förlustrisker ska täckas. Detta skulle också gälla 
en upplåningsgaranti för SEK. RGK har ansvaret för att marknadsmässig 
prissättning tillämpas.61 RGK:s utlåning till SEK ska ske mot ett 
marknadsmässigt pris och att staten får betalt för den risk som tas. Även den 
fasta avgiften för SEK:s möjlighet att låna i RGK ska vara marknadsmässig. 
Fastställande av pris för varje enskilt lån ska beräknas och dokumenteras av 
RGK. EU-kommissionen bedömdes inte behöva konsulteras då låneramen 
infördes eftersom marknadsmässigheten innebär att det inte är fråga om 
statsstöd.62 
3.3 Riksrevisionens iakttagelser om garantivillkoren 
Bankerna 
Avgiften för insättningsgarantin är inte anpassad till risker eller kostnaderAvgiften för insättningsgarantin fastställdes i lagen om insättningsgaranti63. 
Det ursprungliga syftet var att under en tioårsperiod bygga upp en fond 
om 2,5 procent av garantiåtagandet. Från början togs en avgift mellan 0,1 
och 0,3 procent av det totala åtagandet. När fonden nådde den målsatta 
nivån fortsatte man att ta ut 0.1 procent. Avgiften har således aldrig varit 
riskanpassad. Garantivillkoren förändrades i detaljer och till belopp i 
59 UD UF2008/11521/FIM. Regleringsbrev för budgetåret 2009 avseende Exportkreditnämnden. 
60 Mail UD/FIM till Fi/BU, 2009-09-04, inför budgetproposition. Prop. 2009/10:1, sid 93. 
61 Fi 2009/119.62 Finansdepartementet. Promemoria 2009-10-28. Korta svar på Riksrevisionens frågor om 
garantiprogrammet. 
63 Lag (1995:1571) om insättningsgaranti.

samband med den nuvarande krisen men avgiften är oförändrad. Regeringen 
lät 2007 RGK64 utreda frågan om kostnadsanpassning, men regeringen har 
ännu inte tagit ställning i frågan. 
Finansdepartementet uppger att ett förslag hade förberetts för 
remittering hösten 2008, men att förslaget måste omarbetas i och med 
de åtgärder som infördes med anledning av krisen. Inom EU pågår en 
översyn av insättningsgarantierna som kommer att innefatta förslag om 
prissättningen. Kommissionen har genomfört en konsultation bland 
medlemsstaterna och förväntas komma med förslag under 2010. Sverige är 
enligt Finansdepartementet ett av få länder i Europa som redan före krisen 
hade en omfattande avgiftsfinansiering av insättningsgarantin. 
En högre avgift för bankgarantin har krävts av EUEU-kommissionen måste enligt statsstödsreglerna i EG-fördraget 
godkänna garantiprogrammet. Kommissionen meddelade tidigt att 
prissättningen inte var förhandlingsbar utan skulle följa ECB:s riktlinjer. 
Enligt Finansdepartementet hade kommissionen tagit fram en prismodell 
med betydligt högre nivåer än den förväntade kostnaden från vilken det inte 
går att avvika nedåt på grund av statstödsreglerna. Den av ECB framtagna 
prismodellen var obligatorisk enligt den bedömning som gjordes av 
Generaldirektoratet för konkurrens avseende stödprogrammen.65 
Riksrevisionen har tagit del av en särskild e-post från ansvariga 
tjänstemän på EU-kommissionen, som Finansdepartementet infordrat. Det 
framgår att det ställdes krav på medlemsländerna under förhandlingarna 
om garantiprissättningen att alla skulle följa samma prismodell. I e-posten66 
framhålls: ”Enligt kommissionens praxis är en prissättning enligt ECB-
modellen en av de främsta förutsättningarna för att en bankgaranti skall 
kunna anses förenlig med EG-fördraget.”..”.. en prissättning som skulle 
avvika från en medlemsstat till en annan skulle kunna undergräva den inre 
marknaden.” Enligt Finansdepartementet ”..råder en viss oklarhet om 15 
§ i budgetlagen tillåter uttag av en avgift som är högre än kostnaderna för 
åtagandet, inklusive den ekonomiska risken, om detta är nödvändigt på 
grund av tvingande EG-rätt. ”Med hänsyn härtill, och de förhållanden som 
rådde då förordningen beslutades, torde under alla förhållanden enligt 2 kap. 
2 § fjärde stycket i stödlagen synnerliga skäl ha förelegat för att avvika från 
budgetlagens bestämmelser.”
64 En modell med riskavspeglande avgifter för insättningsgarantin, Rapport 2007-09-28, 
Dnr 2007/160065 DG Competition’s review of guarantee and recapitalisation schemes in the financial sector in the 
current crisis, 7 August 2009.66 E-post. ECB/bankgarantier, From Salim Medghoul to Aino Bunge 2009-05-25.

Detta är anledningen till att garantimodellens bestämmelser och 
principer inte följdes när avgiften för bankgarantin konstruerades och 
beslutades. 
En historisk jämförelse kan ge en missvisande slutsatsVad gäller storleken på avgiften för bankgarantin bedömer 
Finansdepartementet att avgiften – som bestämts av EU och ECB – är 
betydligt högre än den förväntade kostnaden. 
Bedömningen att den av EU bestämda avgiften är för hög bygger på en 
jämförelse med historiska data. Metoden kan ifrågasättas mot bakgrund 
av de exceptionella förhållandena som rådde under krisen. En historisk 
jämförelse kan leda till missvisande slutsatser i en sådan bedömning av 
avgiften för bankgarantin. Avsikten var att prissättningen skulle vara på en 
sådan nivå att det var fördelaktigt för bankerna att gå med i programmet så 
länge den akuta krisen kvarstod, men när situationen normaliserades och 
kostnaden för finansiering närmade sig historiskt lugnare perioder skulle det 
finnas incitament för instituten att återgå till marknadsfinansiering. 
Garantivillkoren bidrar till att hålla nere utgifterna för bankgarantin och ökar 
möjligheten till återvinningEnligt Riksrevisionens uppfattning bidrar sannolikt de begränsningar och 
villkor regeringen infört till att både hålla nere utgifterna för garantierna och 
öka möjligheten till återvinning. Ramen är i enlighet med bestämmelserna i 
stödförordningen fastställd för att täcka utestående förfall för banksystemet 
vid den tid garantiramen fastställdes. 
Exportindustrin 
Premierna för nya exportkreditgarantier motsvarar väl riskbedömningen 
– detta gäller dock inte för befintliga affärer 
EKN:s premiematris bygger på statistik från bland annat ratinginstitut. Den 
uppdateras inte regelbundet till följd av upp- eller nergångar i den allmänna 
konjunkturen. Konjunkturförändringar påverkar istället premiesättningen 
genom att landklassen för ett land ändras, vilket innebär att premien för 
nya garantier förändras. Dessutom justerar EKN vid behov bedömningen 
av riskklass, vilket även det innebär att premien för nya affärer minskar 
eller ökar. För befintliga affärer ändras emellertid inte premien, utan den 
förändrade risken i ett engagemang beaktas vid riskreserveringarna. Detta 
innebär till exempel att en affär under sin löptid kan åsättas en högre eller 
lägre riskreserv i bokslutet än vad den uttagna premien representerar. 

EKN balanserar risk genom reserveringarEKN bedömde att en expansion av garantigivningen under 2009 
skulle kräva ökade riskreserveringar. Vid årsskiftet 2008/09 hade EKN 
reserverat 5 miljarder kronor för förväntade förluster och 6 miljarder 
kronor för oförväntade förluster (koncentrationsrisker). EKN hade då ett 
myndighetskapital om ca 10 miljarder kronor. Behovet av reserveringar för 
oförväntade förluster vid slutet av 2009 bedömdes i april 2009 öka med 
9 miljarder kronor till omkring 15 miljarder kronor. Myndighetskapitalet 
skulle i så fall sjunka till ca 1 miljard kronor. EKN ansåg att denna prognos 
måste anses osäker. I scenarier med andra antaganden skulle EKN:s 
myndighetskapital bli negativt genom reserveringar för oförväntade 
förluster.67 Likvida medel påverkas dock endast om skadeutbetalningar 
görs. Av detta framgår att EKN löpande bevakar risken för förluster relativt 
sitt myndighetskapital. Samtidigt drar Riksrevisionen slutsatsen att EKN:s 
myndighetskapital i en extremt negativ marknadsutveckling kan komma att 
förbrukas, vilket skulle påverka anslagen på statsbudgeten. 
Garantivillkoren för exportkrediter och EKN:s riskreducerande åtgärder 
bidrar till att hålla nere utgifterna för garantiernaI granskningen har framkommit att EKN:s löpande i sin riskhantering 
bedömer risken i sin portfölj och håller risken för oförväntade förluster 
på en acceptabel nivå genom balanserande åtgärder. Exempel på sådana 
åtgärder är styrelsens beslut om riskavtäckningsåtgärder. Riskavtäckning 
får ske genom återförsäkringsavtal på den privata marknaden, kreditderivat 
eller andra strukturerade lösningar på kapitalmarknaden samt genom 
riskbytesavtal med exportkreditinstitut i andra länder. 
Förekomsten av riskavtäckning minskar behovet av reserver. 
Utgångspunkten för prisförhandlingar i samband med riskavtäckning ska 
vara EKN:s aktuella riskvärdering. Om priset för riskavtäckning inklusive 
motpartskostnader skulle överstiga den aktuella riskvärderingen måste 
åtgärden kunna motiveras särskilt. 
EU-kommissionen har godkänt garantivillkorenEU-kommissionen godkände 2009-11-25 efter granskning de svenska 
exportkreditgarantierna. Dessa godkänns att gälla till och med 2010. 
Kommissionen bedömer att tillräckliga bevis finns om att den privata 
återförsäkringsmarknaden inte kan ge den nödvändiga täckningen. Vidare 
bedömer kommissionen att de avgifter som tas ut är anpassade till de som 
67 EKN:s rapport ”EKN:s garantigivning och ramutnyttjande” till UD 2009-04-02.

gäller på marknaden. Dessutom bedöms avgifterna vara ”satta på en nivå 
som ger incitament för exportörer att återvända till privata återförsäkrare så 
snart som det finns tillräcklig täckning på marknaden.” 68 
Inget pris beräknades för SEK:s upplåningsgarantiSedan riksdagen beslutat om upplåningsgarantin för SEK skulle regeringen 
fastställa ett pris för upplåningsgarantin. Regeringen fann det emellertid 
inte möjligt att formulera någon rimlig metod för prissättningen och 
avstod därför från att delegera någon garantiram till RGK. Dessutom ansåg 
Finansdepartementet att läget på finansmarknaderna började stabiliseras, 
vilket gjorde att behovet av en garanti för SEK:s upplåning var mindre akut.693.4 Sammanfattande iakttagelser och slutsatser 
Iakttagelser om insättnings- och bankgarantierna• Avgiften för insättningsgarantin är inte anpassad till risker eller 
kostnader. Den avgift för bankgarantin som har krävts av EU bedöms av 
Finansdepartementet vara högre än förväntad kostnad.
• Bedömningen att avgiften är för hög har gjorts genom en jämförelse 
med historiska data. Metoden kan ifrågasättas mot bakgrund av de 
exceptionella förhållandena under det aktuella krisförloppet. 
Iakttagelser om exportgarantier• Premierna för nya exportkreditgarantier motsvarar väl riskbedömningen. 
För den stora volymen befintliga affärer ändras inte premierna om risken 
förändras men EKN balanserar risken genom reserveringar.
• EU-kommissionen har godkänt garantivillkoren.
• Inget pris beräknades för SEK:s upplåningsgaranti med motiveringen att 
denna inte utnyttjades. 
Slutsatser om garantivillkoren• De villkor regeringen infört för bankgarantin bidrar till att hålla nere 
utgifterna för garantin och ökar möjligheten till återvinning.
• Garantivillkoren och EKN:s riskreducerande åtgärder bidrar till att hålla 
nere utgifterna för exportkreditgarantierna.
68 Se ”eGov monitor”. EU-kommissionen 2009-11-25.69 Finansdepartementet. Promemoria 2009-10-28. Korta svar på Riksrevisionens frågor om 
garantiprogrammet. 

4 Statens risker för framtida kostnaderI detta avsnitt beskrivs de bedömningar som gjordes då regeringen och 
riksdagen beslutade om ramar för garantier till banker och exportföretag. 
Här analyseras också om regeringen har säkerställt underlag som möjliggör 
bedömningar av statens risker för framtida kostnader.
4.1 Om bedömning av risker 
Regeringen har ett övergripande ansvar både för att ta initiativ till och att 
se till att åtgärder genomförs i händelse av en kris. Även om regeringen 
inte har det operativa ansvaret så ska den se till att krisen hanteras av 
myndigheterna.70 Regeringen har fastslagit att målet för samhällets 
krisberedskap är att minska risken för och konsekvenserna av allvarliga 
störningar, kriser och olyckor. En beredskap måste finnas för händelser 
och situationer som inträffar snabbt och utan förvarning, där en samlad 
nationell krishanteringsförmåga krävs. Regeringen har krav på ett tydligt 
beslutsunderlag och en samlad bedömning av samhällets förmåga att 
motstå och hantera kriser.71 Regleringen om samhällets krisberedskap avser 
främst andra samhällsområden än det ekonomiska men det är rimligt att 
dessa principer också gäller vid hot mot den finansiella stabiliteten och 
samhällsekonomin. 
Den innevarande krisen har genom garantierna resulterat i en 
överföring av risk från bankerna och exportföretagen till den offentliga 
sektorn. Riksrevisionen anser att dessa risker för statens finanser kräver 
en intensiv övervakning av åtgärdernas konsekvenser. En jämförelse kan 
göras med best practise för finanspolicyn i ett storföretag eller koncern. En 
sådan innebär att förändringar i marknader som påverkar företagets värde 
ska identifieras, definieras, diskuteras i styrelsen och hanteras. Omsatt 
till statens garantiåtaganden skulle detta kräva ett samordnat system för 
riskbedömningar hos garantiansvariga myndigheter och bolag. Dessutom 
fordras en fördjupad analys av de risker som statens garantiåtaganden 
innebär samt former för samordnad uppföljning och återrapportering till 
regering och riksdag. Risken för framtida kostnader bör redovisas. 
70 1 kap. 6 § RF.
71 Prop. 2008/09:1, UO 6, p. 5 avseende samhällets krisberedskap.

4.2 Riskbedömningar vid myndigheter och bolag 
Riskbedömning vid RGK 
I regleringsbrevet för RGK anges att ”om Riksgäldskontoret, i egenskap 
av stödmyndighet, har aktiva åtaganden enligt lagen om statligt 
stöd till kreditinstitut, ska dessa redovisas kvartalsvis till regeringen. 
Riksgäldskontoret ska dessutom redovisa till regeringen när åtgärder 
som har större ekonomisk betydelse planeras och vidtas enligt lagen, 
detta avseende typ av åtgärder, omfattning och förväntade effekter på 
stabilitetsfonden. ” 72 
RGK har framfört till Riksrevisionen att garantierna aldrig kommer 
att tillåtas falla ut för systemviktiga banker. För att en garanti skall lösas 
ut krävs att banken sätts i konkurs, men dessförinnan ingriper staten 
med kapitaltillskott. Detta beror på att alternativkostnaden, det vill säga 
kostnaden för en ekonomisk kris är högre än kostnaderna för kapitaltillskott. 
Ett kapitalttillskott bör dessutom ske i form av preferensaktier, vilket ger 
staten större chans att senare få igen nedlagda kostnader. 
I rapporten ”Riksgäldens åtgärder för att stärka stabiliteten i det 
finansiella systemet” 73 redovisas en kalkyl över intäkter och kostnader av 
bankgarantin. RGK beräknar att den förväntade kostnaden för systemet som 
helhet är 1,1 miljarder kronor medan den nuvärdesberäknade förväntade 
intäkten för 14 år framåt i tiden uppgår till 6,1 miljarder kronor (inklusive 
redan influtna avgifter). RGK bedömer således att bankgarantin har en 
förväntad nettointäkt på 5,0 miljarder kronor. 
Riskbedömning vid EKNEKN har processer för riskhantering såväl vid tecknande av en affär, som för 
att löpande bedöma risken i utestående engagemang. Handläggningen av en 
ansökan innefattar bland annat utredning om garantitagaren, riskbedömning 
av affären och utredning av villkor för garantin. I denna del av processen 
beräknas även premien. Denna utredning är grund för beslut om en 
utfästelse ska utfärdas och i så fall till vilken premie. 
Under 2008 införde EKN en kreditkommitté för att stärka 
kreditprocessen. EKN:s styrelse och kreditkommitté får besluta om ett 
garantiärende med gränser för högsta förlustbelopp avseende låg, normal 
respektive hög risk. Beslut om affärer överstigande dessa belopp måste 
fattas av generaldirektören i närvaro av EKN:s kreditkommitté. Stora 
affärer, överstigande 100 - 300 miljoner kronor beroende på riskklass kräver 
dessutom styrelsens godkännande.
72 Lag (2008:814) om statligt stöd till kreditinstitut.
73 Riksgälden 2009:K3.

Från och med september 2008 genomförs kvartalsvisa riskvärderingar.74 
Dessa består i att bedöma förväntad förlust75 respektive oförväntad förlust.76 
Förutom dessa värderingar finns en särskild bevakning och analys av större 
engagemang. Bevakningen utmynnar i en analys och förslag till reservering. 
I goda tider kan EKN bygga upp ett myndighetskapital som tjänar 
som buffert i sämre tider. I början av december 2008 uppgick EKN:s 
myndighetskapital till ungefär 10,6 miljarder kronor. Vid utebliven betalning 
kan EKN tvingas skadereglera ingångna åtaganden. Detta sker i första hand 
genom användande av myndighetens eget kapital, varvid det är likvida medel 
inklusive riskavsättningar som används till skadeutbetalningar.77 
EKN upprättar sedan 1990 riskmässiga bokslut med avsättningar för 
risken i affärerna. Det riskmässiga bokslutet ingår sedan 1998 i EKN:s 
årsredovisning. 
Riskbedömning vid SEKAlla SEK:s motparter åsätts internt en riskklassificering eller rating beslutad 
av bolagets ratingkommitté. Uppgiften för kommittén är att besluta om 
rating för nya motparter och att årligen eller då detta anses relevant besluta 
om ny rating för existerande motparter. Ratingbeslut grundas på underlag 
som förberetts av SEK:s analytiker, som löpande analyserar korrelationen 
mellan bolagets interna ratingar och externa ratingar från bland annat 
Standard & Poor’s och Moody’s. 
SEK:s system för intern riskklassificering är en blandning av ett 
expertbaserat system, med definitioner av riskklasser i mer kvalitativa 
termer, och ett modellbaserat system med kvantitativa villkor för olika 
variabler. Således är alla riskklassificeringar inom SEK baserade på 
både analytikerbedömningar och kvantitativa modeller. Verktyget för att 
upprätthålla en önskad nivå på risktagandet är ratingbetyget som sätts för 
varje enskild motpart. De två drivande faktorerna i SEK:s interna värdering av 
kreditrisk för motparter är rörelserisk och finansiell risk. 
Funktionen Risk Control vid SEK genomför en riskkontroll av 
motparterna och ansvarar för kontroll, analys och rapportering av finansiella 
risker på portföljnivå. Riskerna är kredit- och motpartsrisker, marknadsrisker 
samt finansierings- och likviditetsrisker. Styrelsen och den verkställande 
74 Tidigare gjordes riskvärderingar halvårsvis. 
75 Den förväntade förlusten i en enskild affär ges av sannolikheten för betalningsinställelse 
(PD – Probability of Default) och slutförlust givet betalningsinställelse (LGD – Loss Given 
Default). 
76 En reservering som görs mot bakgrund av att EKN:s exponering normalt uppvisar en hög grad 
av riskkoncentration. Med detta avses att riskerna beloppsmässigt är koncentrerade, och i vissa 
fall korrelerade, till ett fåtal länder, gäldenärer och garanter för såväl engagemang som fordringar. 
Beräkningen görs med utgångspunkt från en fastlagd säkerhetsgrad om 95 procent.
77 UD/FIM. Promemoria 2009-09-28. Korta svar på Riksrevisionens frågor. 

ledningen får regelbundet rapporter om kreditrisker. Rapporteringen 
inkluderar stresstester. Även SEK:s användande av kreditriskskydd 
rapporteras. 
SEK framhåller att de största riskerna utgörs av kreditrisker. Dessa 
begränsas genom ett noggrant urval av motparter och genom användande 
av garantier och kreditderivat. Andra risker för SEK är marknadsrisker och 
operativa risker. 
4.3 Regeringens underlag för beslut4.3.1 Underlag för beslut om bankgarantinInsättningsgarantins förändring och bankgarantins införande skedde 
under mycket kort tid från den 18 september 2008 till 30 oktober 2008. 
Bankernas garantiprogram trädde i kraft tio dagar efter det att regeringen 
presenterade ett stabilitetspaket för den finansiella sektorn. Samordning 
av stabilitetsåtgärderna har skett internationellt och EU-kommissionen har 
haft ett avgörande inflytande på stödets utformning. Förändringar i stödet 
har också godkänts av kommissionen under våren 2009. I april förlängde 
regeringen garantiprogrammet för bankernas upplåning till utgången av 
oktober 2009 och i augusti inleddes arbetet med en ytterligare förlängning 
som nu trätt ikraft och gäller till den 30 april 2010. 
Utgångspunkten vid fastställande av bankgarantins ram var att den 
skulle vara tillräckligt stor för att återskapa förtroendet på marknaden 
samtidigt som statens åtagande var begränsat. Ramen skulle omfatta 
refinansieringsbehovet för de aktuella instituten under garantiperioden för 
de relevanta typerna av skuldförbindelser. Dessutom användes en alternativ 
beräkningsmetod för ramen för institut med få eller inga utestående 
skuldförbindelser. Tjugo procent av inlåningen bedömdes tillräckligt för 
dessa institut. 
Enligt information från Finansdepartementet beräknade Riksbanken 
de fyra storbankernas sammanlagda förväntade förfallna skuldförbindelser 
per den 9 september 2008. Motsvarande beräkning för övriga banker 
inkluderades i bedömningen. Vidare beräknade Riksbanken hur stort 
belopp som 20 procent av inlåningen från allmänheten skulle motsvara. 
Med utgångspunkt från dessa uppgifter bestämdes garantiramen till 1 500 
miljarder kronor. 

4.3.2 Underlag för beslut om exportkreditgaranti och SEK:s 
upplåningsgaranti 
ExportkreditgarantinRamen för exportkreditgarantier höjdes av riksdagen i december 2008 
från 200 till 350 miljarder kronor.78 I september 2009 föreslog regeringen i 
budgetpropositionen för 2010 att riksdagen skulle höja ramen ytterligare till 
500 miljarder kronor inklusive tidigare utfärdade garantier. 
Den dokumentation som finns vid EKN och UD avspeglar det 
brådskande läge som uppstod i oktober–november 2008. I underlaget 
från EKN till UD79 framförs följande motiv för den föreslagna höjningen av 
ramen:
”EKN har idag en kraftigt ökande efterfrågan, främst från de stora 
svenska exportföretagen. I ett världsläge med stor finansiell oro, 
blir EKN:s tjänster än mer efterfrågade. Därför föreslår EKN att 
garantiramen utökas till 350 miljarder kronor.” Som motiv angavs att 
finanskrisen var problematisk vid de stora affärerna och behovet av 
riskdelning med EKN skulle bli väsentlig för att lösa finansieringen. 
”De stora företagen har affärer i pipeline som kommer att kräva 
EKN:s medverkan, på över 100 miljarder kronor. Dessutom har ett av 
företagen indikerat att det kan bli aktuellt med en ovanligt stor affär. 
Det är svårt att veta när i tiden som kontrakt kommer att skrivas. 
Dessutom finns det alltid en internationell konkurrens inom dessa 
områden mellan svenska och utländska företag. Desto viktigare blir 
det då att EKN snabbt och affärsmässigt kan uppfylla sin uppgift 
att främja svensk export genom att erbjuda exportkreditgarantier. 
Förslag: mot detta som bakgrund föreslår EKN att ramen för 
exportkreditgarantier höjs från nuvarande 200 miljarder till 350 
miljarder kronor.”80Enligt UD:s dokumentation finns viss ytterligare specificering av behovet 
i form av underlag för ramens storlek. EKN hade särskilda möten med 
Närings, Utrikes- och Finansdepartementen i denna fråga. EKN betecknar 
också en föredragning för Näringsutskottet den 9 december 2008 som 
avgörande. Vad gäller höjningen av ramen under 2009 gjorde EKN en 
prognos i sin rapport till UD i april.81 Prognosen innebar att stora svenska 
exportföretag efterfrågade rörelsekrediter på 100– 150 miljarder kronor 
78 Prop. 2008/09:86. 
79 E-post 2008-11-20 till handläggare UD.
80 E-post 2008-11-20 till handläggare UD.
81 EKN 2009-04-02, EKN:s garantigivning och ramutnyttjande. 

och att behoven sannolikt var ännu större. Detta gjorde att EKN bedömde 
att garantiramen om 350 miljarder kronor kunde vara fullt utnyttjad vid 
utgången av 2009. Enligt intervju med handläggare vid UD har de inte 
medverkat till att ta fram något ytterligare underlag för att beräkna behovet. 
SEK:s upplåningsgarantiSEK har inte levererat något underlag som uppskattar hur stort 
kreditbehovet var, endast att SEK kunde vara en del av lösningen för 
exportindustrins behov av långfristig finansiering. SEK:s förslag var att 
köpa statsgarantier utan beloppsbegränsning. Vd angav i e-post att 
upplåningsbehovet var 200 miljarder kronor och att garantibeslutet skulle 
täcka detta behov plus ytterligare lån. Enligt SEK framfördes förslaget i 
vd:s samtal med näringsutskottets kanslichef. Siffran 450 miljarder kronor 
fanns inte i underlaget från SEK.82 Av vår intervju med SEK respektive av 
e-post till Finansdepartementet 2008-10-23 framgår inget om hur statens 
risk bedömdes för dessa garantier eller hur eventuella framtida förluster 
skulle behandlas. Enligt UD dimensionerades ramen för kreditgarantier 
i utskottsbehandlingen med hänsyn till refinansiering av SEK:s samlade 
balansomslutning (då 326 miljarder kronor) och ett bedömt behov av 
ytterligare nyupplåning därutöver. 
4.4 Regeringens bedömning och uppföljning av riskerna 
4.4.1 Insättnings- och bankgarantinRegeringen har möjlighet att infordra underlag och rapporter eller tillsätta 
utredningar för att öka precisionen i bedömningarna av risk och förväntad 
kostnad för insättnings- och bankgarantierna. Finansdepartementet 
framhåller att regeringen kontinuerligt har bevakat att garantivillkoren är 
rimliga utifrån syftet att värna den finansiella stabiliteten. Löpande kontakter 
(under den akuta krisen dagliga kontakter) har hållits med myndigheterna 
(Finansinspektionen, Riksbanken, RGK) som bidragit med underlag om 
kreditförsörjningen, marknadssituationen och bankernas situation.83 
Det finns också ett regelbundet informationsutbyte genom det så kallade 
stabilitetsrådet, vars uppgift bland annat är att bedöma den finansiella 
stabiliteten och systemriskerna. Rådet består av den statssekreterare på 
Finansdepartementet som har ansvar för finansmarknadsfrågor, en ledamot 
82 Intervju med vd vid SEK 2009-07-03.83 Finansdepartementet. Promemoria 2009-10-28. Korta svar på Riksrevisionens frågor om 
garantiprogrammet. 

av Riksbankens direktion, Finansinspektionens generaldirektör samt 
riksgäldsdirektören. 
Kontakter har även tagits med företrädare för svenska företag, t.ex. 
Industrins Finansförening. Riksgäldskontoret har som stödmyndighet ett 
särskilt nära samarbete med departementet. Bankgarantin har ändrats två 
gånger sedan införandet. Sverige har aktivt försökt påverka EU i frågan 
om prissättning inom en av Ekonomiska och Finansiella Kommittén (EFK) 
särskilt inrättad task force.84 
InsättningsgarantinUtvidgningen av insättningsgarantin i krisens akuta skede bedömdes 
minska sannolikheten för en fördjupad finansiell kris och därmed bidra till 
att reducera statens kostnader. ”Avgifterna i insättningsgarantisystemet är 
riskbaserade enbart på institutets kapitaltäckningsgrad och speglar därför 
sannolikt inte särskilt väl risken att ett enskilt institut ska fallera att betala 
sina insättningar. Det går dock att konstatera att avgifterna på garanterade 
insättningar hittills mer än väl har täckt de kostnader som har uppstått inom 
ramen för insättningsgarantisystemet.” 85 
BankgarantinFinansdepartementet menar att staten, oavsett garantiprogrammet, har ett 
ansvar att värna den finansiella och samhällsekonomiska stabiliteten. En 
systemviktig bank kan inte tillåtas att fallera och ställa in sina betalningar. De 
riskbedömningar som gjordes handlar framför allt om risken för en allvarlig 
störning av det finansiella systemet med påföljande realekonomiska effekter 
om förtroendet på de finansiella marknaderna inte kunde återskapas. 
”Beslutet att införa ett garantiprogram bygger på ett europeiskt 
beslut av Europeiska Rådet att samtliga medlemsstater skulle införa 
program för att värna den finansiella stabiliteten. Avgörande för 
beslutet är en bedömning av kostnaden för ickeingripande och inte 
en kostnadskalkyl för utfall inom programmet. När väl staten ingrep 
med åtgärder och förtroendet återställdes minskade risken och 
kostnaderna för skattebetalarna väsentligt.”... ”Prissättningen för 
programmen följer i alla länder en modell framtagen av ECB.” 8684 Finansdepartementet. Promemoria 2009-10-28. Korta svar på Riksrevisionens frågor om 
garantiprogrammet. 
85 Finansdepartementet. Promemoria 2009-10-28. Korta svar på Riksrevisionens frågor om 
garantiprogrammet. 
86 Finansdepartementet. Promemoria 2009-10-28. Korta svar på Riksrevisionens frågor om 
garantiprogrammet. 

Enligt Finansdepartementet gjordes ingen särskild bedömning av kostnaden 
för bankgarantin. Departementet hänvisar till att denna typ av bedömningar 
ingår i Insättningsgarantiutredningen87. I denna utredning görs en 
beräkning av förväntad kostnad för insättningsgarantin på 0,1 procent av 
det garanterade beloppet för samtliga inlåningsinstitut, således väsentligt 
lägre än avgiftsnivån för bankgarantin som ligger mellan 0,5 och 0,8 procent. 
”Beräkningen omfattar samma institut som ingår i garantiprogrammet och 
går att använda som ett riktmärke.”.. ”De risk- och kostnadsbedömningar 
som har gjorts har utförts i samarbete med Riksgäldskontoret. 
Dokumentation finns bl.a. i den konsekvensanalys som har upprättats.”
”Vid utformningen av programmet har utgångspunkten varit stabilitet 
och kreditförsörjning och behovet av en fungerande finansiering för 
bankerna för att upprätthålla detta. Ett ansvar som ligger på staten. 
I och med att dessa åtgärder koordinerades inom EU finns en stor 
mängd material avseende åtgärderna på denna nivå.”
Finansdepartementet har vidare påpekat att ”bedömningen är att avgifterna 
för garantiprogrammet överstiger en uppskattad ersättning för statens 
ekonomiska risk och övriga kostnader för åtagandet. Under alla förhållanden 
torde enligt stödlagen synnerliga skäl ha förelegat för att avvika från 
budgetlagens bestämmelser.” 88 
4.4.2 Exportkreditgarantier och upplåningsgarantinEn viktig fråga är om regeringen har infordrat underlag, rapporter eller 
tillsatta utredningar för att öka precisionen i bedömningar av risk och 
förväntad kostnad för exportgarantierna och exportkrediterna. 
EKN:s återrapporteringI riksdagsbeslutet om den utökade garantiramen för EKN ställdes krav 
på återrapportering till riksdagen. Varken beslutet i riksdagen eller det 
följande regeringsbeslutet innehöll några specifika tidpunkter för detta. 
UD meddelade efter överenskommelse med Finansdepartementet EKN tre 
tidpunkter för återrapporteringen: 15 mars 2009, 10 augusti 2009 och 8 
februari 2010. 89 Återrapportering har skett inom föreskriven tid.
87 SOU 2005:16.88 Finansdepartementet. Promemoria 2009-10-28. Korta svar på Riksrevisionens frågor om 
garantiprogrammet. 
89 Dessa krav på återrapportering framkom 2009-02-17 i e-post från UD till EKN.

Följande formella återrapportering har skett från EKN:
1. EKN 2008-12-30. Återrapportering i enlighet med regleringsbrevet 
avseende utökat mandat.
2. EKN 2009-02-12, dnr 2009-80015. Regeringsskrivelse 2009. Förslag om 
att garantiramen 350 miljarder kronor ska gälla tills vidare.
3. EKN 2009-03-03. Prognos för ramutnyttjande 2009-12-31som bedömts 
till ett spann på mellan 200 och 330 miljarder kronor vid utgången av 
2009.4. EKN 2009-04-27. EKN kvartalsrapport januari – mars 2009. Beskriver 
utvecklingen av gjorda utfästelser, förbindelser, premieintäkter, 
utestående betalningsdröjsmål, återvinningar samt avsättningar för 
beräknad risk i engagemang. Dessutom redovisades ramutnyttjande och 
bedömt utnyttjande i slutet av året.
5. EKN 2009-07-24. EKN delårsrapport januari–juni 2009. Beskriver 
utvecklingen i samma termer som delårsrapporten.
Förutom dessa rapporteringstillfällen har en mängd informella kontakter och 
annan rapportering haft stor betydelse. Såväl UD som Finansdepartementet 
har representanter i EKN:s styrelse. Genom dessa har departementet 
möjlighet att löpande få information om EKN:s utveckling. Under perioden 
augusti 2008 till och med mars 2009 hade EKN styrelsemöte varje månad. 
Dessutom har EKN:s generaldirektör samt chefen för finans och ekonomi 
haft informella kontakter med såväl handläggare som statssekreterare i 
samband med garantiramens utökande. 
SEK rapporterar till RiksgäldskontoretSEK har vid två tillfällen, mars 2009 och augusti 2009 lämnat rapport till 
RGK som underlag för återrapportering till regeringen. SEK:s rapportering 
till RGK är upplagd enligt instruktionen och innehåller i huvudsak följande 
information90:
• Förändring av den totala kreditportföljen och bindande åtaganden. 
Sammanställning av vissa genomförda transaktioner.
• En övergripande bedömning av utvecklingen av kreditmarknadens 
funktionssätt.
• En bedömning av efterfrågan på krediter i närtid samt en bedömning 
huruvida låneramen kan komma att utnyttjas.
90 Källa: Rapportering från SEK till Riksgälden under perioden mars - oktober 2009. Intervju med 
Lars Horneij, 2009-11-02.

SEK har vid tre tillfällen lämnat en månatlig kortare rapport via e-post till 
RGK. Detta har hittills under 2009 gjorts för augusti, september och oktober 
med i huvudsak följande information:
1. Kort information om SEK:s affärssituation innehållande utestående 
belopp, accepterade men ej utbetalda krediter, för SEK bindande offerter, 
förväntade accepter där kommersiellt kontrakt är tecknat, ansökningar 
som troligen leder till offert. 
Dessutom2. Förväntat utnyttjande av låneramen om låneramen förlängs.
3. Förväntat utnyttjande av låneramen om låneramen inte förlängs.
Under perioden september 2008 till oktober 2009 hölls cirka 20 
styrelsemöten i SEK. Där behandlas löpande bland andra frågor SEK:s 
principer för hantering av kreditrisker. Både UD och Finansdepartementet 
har representanter i SEK:s styrelse. Därigenom har såväl UD som 
Finansdepartementet möjlighet att löpande få information om SEK:s 
utveckling. I samband med upprättandet av låneramen och beslutet 
om kreditgarantin har SEK, enligt vd, i huvudsak haft kontakter med 
statssekreterare vid UD samt chef och handläggare vid den ansvariga 
enheten. 
Statens risk för framtida kostnader för exportkreditgarantierUD har inte gjort egna beräkningar av statens risker utan hänvisar till 
Finansdepartementet. Bedömningen av risker för exportkreditgarantier 
anser UD vara baserad på EKN:s riskhanteringssystem och expertis, varvid 
denna kärnkompetens ses som själva förutsättningen för EKN:s mandat och 
uppdrag. 
Andra typer av bedömningar gjordes i dialog med ett antal företag, 
banker och andra departement inom Regeringskansliet avseende framför 
allt riskerna med att inte vidta åtgärder. Trots den ökade risk som en utökad 
statlig garantigivning medför, rådde det en politisk enighet kring vikten av 
åtgärderna. Konsekvenserna av att inte vidta åtgärder bedömdes som en 
större risk för staten.9191 UD/FIM. Promemoria 2009-09-28. Korta svar på Riksrevisionens frågor.

4.5 Riksrevisionens iakttagelser om statens risker 
Bankerna 
Ramen för bankgarantin anpassades till högsta tänkbara nivå 
Riksrevisionen konstaterar att den av regeringen beslutade ramen för 
bankgarantin, anpassats till den nivå som maximalt skulle kunna bli aktuell 
enligt bestämmelserna i förordningen om statliga garantier till banker. 
Ingen bedömning gjordes av kostnaden för bankgarantinNågon bedömning av kostnaden för bankgarantin gjordes inte. 
Finansdepartementet framhåller att avgörande för beslutet var en 
bedömning av kostnaden för ickeingripande och inte en kostnadskalkyl 
för utfall inom programmet. ”Detta särskilt eftersom det under den korta 
tidsperiod som stod till förfogande för programmets framtagande och den 
osäkerhet som rådde om den framtida situationen inte var möjligt att med 
någon rimlig säkerhet uppskatta kostnaderna. När väl staten ingrep med 
åtgärder och förtroendet återställdes minskade risken och kostnaderna för 
skattebetalarna väsentligt.” 
Att bankstödet utgår i form av garantier utgör inget skäl för 
regeringen att avstå från att bedöma de framtida kostnaderna för 
stödet. Det kan också konstateras att denna typ av bedömningar 
ingår i Insättningsgarantiutredningen och numera även i RGK:s 
kvartalsrapportering. 
Först i september 2009 gjordes en formell beräkning av statens risker för 
bankgarantinRGK medverkade inte i någon formell beräkning av statens risk för 
förluster då bankernas garantiprogram utformades i december 2008. RGK 
gjorde först i september 2009 en beräkning av kostnader och intäkter för 
bankgarantin. Beräkningen visade på en förväntad nettointäkt. RGK påpekar 
dock att ”denna beräkning döljer det faktum att mycket stora negativa utfall 
kan uppstå med liten sannolikhet, medan systemet i de flesta utfall inte 
drabbas av några förluster över huvud taget”. ”Beräkningen av förväntad 
kostnad är i första hand illustrativ. Den är också i högsta grad teoretisk i den 
meningen att konkurser inte kommer att tillåtas inträffa”.92 
RGK framhåller vidare att man i oktober 2008 bedömde att 
bankgarantins avgifter mer än väl täckte statens förväntade kostnader, en 
bedömning som delgavs Finansdepartementet. Under första halvåret var det 
92 Riksgäldens åtgärder för att stärka stabiliteten i det finansiella systemet (2009:K3).

svårt att göra en meningsfull bedömning om vad det slutliga utfallet skulle 
bli för garantin eftersom det var svårt att bedöma vilka institut som avsåg 
att delta, och i vilken grad bankerna skulle utnyttja systemet samt till vilka 
löptider. 
Statens långsiktiga kostnader ska hållas lågaStatens långsiktiga kostnader för stödet ska hållas låga. Stödlagen innehåller 
krav93 på att statens långsiktiga kostnader för stödet ska hållas så låga 
som möjligt. Finansdepartementet anser 94 att kravet är att se som en 
riktningsangivelse att beakta vid politiska överväganden och beslut om 
stöd. Detta krav säkerställs enligt departementet ”framför allt genom 
utformningen av de statliga stödåtgärder som vidtas där stödet och dess 
ändamål måste ses som en helhet. Framför allt måste stödet utformas så 
att de samhällsekonomiska kostnaderna av den finansiella krisen begränsas. 
Stödet bör samtidigt vara så statsfinansiellt kostnadseffektivt som möjligt.” 
Enligt Riksrevisionens bedömning torde lagens formulering ”statens 
långsiktiga kostnader för stödet ska hållas så låga som möjligt” syfta på de 
kostnader staten haft eller kan få för stödet och inte på något slags netto av 
samhällsekonomiska förluster. Riksrevisionens tolkning av formuleringen 
i lagen är att kostnaden för det statliga stödet, på lång sikt, ska vara så 
låg som möjligt, förutsatt att negativa samhällsekonomiska konsekvenser 
undviks genom stödet. Det finns därför goda skäl att beräkna risk och 
förväntad kostnad för bankgarantin, liksom det finns anledning att utforma 
processer för att löpande hantera, följa upp och avveckla garantierna. 
Exportindustrin 
För exportkrediter och exportkreditgarantierna finns krediter i 
RiksgäldskontoretDet kan uppstå situationer där stora förluster uppstår och tillgången till 
eget kapital hos EKN och SEK inte täcker förlusterna. Samtidigt behöver 
exportföretagen tillgång till långfristiga krediter vilket kräver garantier. EKN 
har därför försetts med en obegränsad kredit i RGK sedan 199795 medan SEK 
sedan senhösten 2008 har möjlighet att utnyttja en låneram i RGK om 100 
miljarder kronor. 
93 2 kap. 2 §.
94 Finansdepartementet. Promemoria 2009-10-28. Korta svar på Riksrevisionens frågor om 
garantiprogrammet. 
95 Infördes 1997 i samband med att garantimodellen beslöts. Tanken var att EKN ska kunna täcka 
eventuella tillfälliga underskott och betala tillbaka med ränta. Denna låneram förnyas årligen i 
regleringsbrevet och är inte kopplad till att finanskrisen inträffade. 

Ramarna för EKN och SEK grundades endast delvis på beräkningarEKN redovisade hösten 2008 till UD indikationer på exportaffärer som 
maximalt indikerade ett behov av en garantiram i den storleksordning 
som sedan beslutades. Ramen för SEK:s upplåningsgaranti framkom 
hösten 2008 till stor del utan beräkningar och delvis genom 
informella underlag. Till del vilar den på relativt lösa uppskattningar av 
exportindustrins behov och uppskattningar genom informella underlag. 
Enligt ärendedokumentationen har uppskattningarna av behoven inte 
varit föremål för beredning inom Regeringskansliet. UD framhåller dock 
att ett stort antal underhandskontakter ägde rum inför beslutet. Vad gäller 
SEK:s upplåningsgaranti fanns en beräkning först sedan riksdagen begärt 
kompletterande underlag, eftersom den obegränsade ram som regeringen 
föreslog i propositionen inte godtogs. 
Ingen bedömning gjordes av riskerna med exportkreditgarantierna då 
regeringen fattade beslutenIngen dokumenterad bedömning gjordes av statens risker i beredningen 
av beslutet om exportkreditgarantier vid Regeringskansliet under 
november–december 2008. Vi har inte i granskningen funnit några 
överväganden om hur utnyttjande av garantiramarna skulle följas 
upp eller vilka återrapporteringskrav som borde ställas på ansvariga 
myndigheter och bolag. Detta kan i viss mån förklaras av den extremt 
snabba processen för beredningen i Regeringskansliet, framtagandet av 
proposition, utskottsberedningen i riksdagen, riksdagsbeslutet och slutligen 
regeringsbeslutet. 
Vi har inte heller funnit att Utrikes- eller Finansdepartementen efter 
de avgörande besluten har gjort ansatser för att bedöma statens risker 
med dessa åtaganden, annat än att följa rapporteringen från ansvariga 
myndigheter. Följaktligen har regeringen under tre kvartal då stor osäkerhet 
rådde om krisens förlopp inte haft en samlad bild av tänkbara risker 
för olika utvecklingsalternativ. Vi noterar också att de första kraven på 
återrapportering framfördes av Finans- och Utrikesdepartementen först i 
mitten av februari 2009 och att de då främst gällde utnyttjande av ramen för 
exportkreditgarantier. 
UD har i huvudsak förlitat sig på EKN:s rutiner och informella rapporteringUD menar att bedömning av statens risk ska göras av EKN och 
inte av regeringen: ”Regeringens bedömning är baserad på EKN:s 
riskhanteringssystem. Myndighetens verksamhet är främst att bedöma 
denna risk och denna kärnkompetens är själva grundförutsättningen för 
EKN:s ansvar.”96 
96 UD/FIM. Promemoria 2009-09-28. Korta svar på Riksrevisionens frågor.

De formella kvartals- och delårsrapporterna ger en bild av 
gjorda utfästelser, återvinningar och reserveringar för förlustrisk. 
Dessutom får Utrikes- och Finansdepartementen löpande genom 
sin styrelserepresentation information om garantiverksamheten och 
myndighetens kapitaltäckning. 
Regeringen har också genom föreskrift i EKN:s instruktion säkerställt 
en form av ”early warning” om oförutsedda förluster skulle uppstå som 
myndigheten inte kan hantera genom sin riskreservation. I regleringsbrevet 
för 2009 framgår att EKN snarast ska meddela regeringen, om myndigheten 
bedömer att målet att nå ett balanserat ekonomiskt resultat på sikt inte kan 
uppfyllas. 
SEK:s rapportering till Riksgäldskontoret ger inget underlag för att bedöma 
statens risk.
SEK har vid två tillfällen under 2009 lämnat rapport till RGK som underlag 
för återrapportering till regeringen. SEK har även vid tre tillfällen lämnat 
en kortare rapport till RGK. Rapporteringen ger en översiktlig bild av SEK:s 
affärssituation men är otillräcklig som underlag för en bedömning av vilken 
kreditrisk som SEK skulle utgöra för RGK i händelse av att låneramen 
utnyttjas. Enligt SEK har syftet endast varit att visa hur låneramen utnyttjats 
och till vilka ändamål. ”RGK har inte efterfrågat underlag för bedömning av 
vilken kreditrisk SEK innebär.” 97 
Utöver ovan nämnda information innehåller rapporteringen ingen 
information om SEK:s finansiella situation eller SEK:s kreditportfölj. Det 
finns således utifrån denna rapportering ingen möjlighet för RGK att bedöma 
de risker som är förenade med upplåningsgarantin eller i förlängningen ett 
utnyttjande av låneramen. Om låneramen eller upplåningsgarantin kommer 
att utnyttjas måste rapporteringen kompletteras för att de ekonomiska 
riskerna ska kunna bedömas. 
Gemensamt för garantierna 
Det saknas en enhetlig värdering av riskerna i statens portfölj 
Vi konstaterar att RGK i sitt underlag till årsredovisning98 för staten 2008 
avseende statliga garantier och krediter framhåller att det saknas en djupare 
analys av statens samlade risker i garanti- och kreditgivningen och att detta 
delvis beror på att det saknas en enhetlig värdering av riskerna i statens 
portfölj. 
97 AB SEK:s yttrande till Riksrevisionen 2009-11-20.98 Underlag till årsredovisning för staten 2008 avseende statliga garantier och krediter. 
Dnr 2009/500.

RGK hade för avsikt att under 2008, i samråd med övriga 
garantimyndigheter, undersöka möjligheten att ta fram verktyg för att också 
mäta sannolikheten för riktigt stora förluster och att mäta den förväntade 
och oförväntade förlusten . Detta arbete har enligt RGK nedprioriterats till 
följd av den pågående finansiella turbulensen. 
4.6 Sammanfattande iakttagelser och slutsatser 
Insättnings- och bankgarantierna• Insättningsgarantin förändrades och bankgarantin infördes under stark 
tidspress.
• Utvidgningen av insättningsgarantin i krisens akuta skede bedömdes 
minska sannolikheten för en fördjupad finansiell kris och därmed bidra 
till att reducera statens kostnader. 
• Beslutet om bankgarantin vilade på en bedömning av kostnaden för att 
inte ingripa och inte en kostnadsberäkning för garantin. Först 
i september 2009 gjordes ett försök att beräkna statens risker för 
bankgarantierna.
• Ramen för bankgarantin anpassades till högsta tänkbara nivå, för att 
skapa förtroende på marknaden. 
• Fortfarande saknas en samlad bild av kostnaderna för bank- och 
insättningsgarantierna. 
Exportgarantier• Det finns krediter i RGK för att hantera en situation där stora förluster 
uppstår och tillgången till eget kapital hos EKN och SEK inte täcker 
förluster. 
• Garantiramarna för EKN och SEK bestämdes endast delvis på 
välgrundade beräkningar.
• Ingen bedömning hade gjorts av kostnaden för exportkreditgarantierna 
då regeringen fattade besluten.
• UD har litat till EKN:s rutiner och informella rapportering.
• SEK:s rapportering till Riksgäldskontoret ger inget underlag för att 
bedöma statens ekonomiska risk. 
Slutsatser om bedömningar av statens risker för framtida kostnader• Beräkningar av risken för statens framtida kostnader saknades 
i huvudsak i december 2008 när regeringen begärde riksdagens 
bemyndiganden för de mycket omfattande garantiåtagandena. 
• Regeringen har under det år som gått inte vidtagit tillräckliga åtgärder 
för att få en samlad bild av de risker som staten genom garantierna 
formellt övertagit från banker och andra företag för flera år framåt. 

5 Riksdagens underlag och kontrollI detta avsnitt behandlas regeringens återrapportering till riksdagen.
5.1 Krav på återrapporteringInför beslut om stabilitetsstärkande åtgärder för det finansiella systemet 
uttalade finansutskottet vilka krav som ställdes på återrapportering till 
riksdagen.99 Utskottet ansåg att det var av stor vikt att finansutskottet 
och riksdagen fortlöpande får utförlig information om de åtgärder som 
vidtas med stöd av föreslagen lagstiftning. Ett bemyndigande om icke 
beloppsbegränsad kredit i RGK, som enligt den föreslagna lagen får 
användas för att vid behov täcka statens utgifter för stöd, ställer stora 
krav på återrapportering om konsekvenser av de vidtagna åtgärderna. 
Utskottet ville särskilt framhålla att återrapportering ska ske när statliga 
stödåtaganden måste infrias. 
I näringsutskottets betänkande i december 2008 om åtgärder för 
förstärkt exportfinansiering angavs kortfattat kravet på regeringens 
återrapportering.100 Regeringen borde enligt utskottet återkomma under 
våren 2009 till riksdagen med en redovisning av hur exportfinansieringen 
utvecklas, hur låneramen respektive kreditramarna utnyttjats och hur detta 
påverkat marknaden. 
Den återrapportering som utskotten begärt förutsätter att regeringen 
ordnat uppföljning och rapportering så att redovisningen sker på likartat 
sätt för samtliga garantiprogram. Regeringens uppföljning behöver i så fall 
ordnas för att löpande och samordnat följa upp såväl utnyttjande av ställda 
garantiramar som hur dessa påverkat respektive marknad. 
I samband med RGK:s rapport ”Förutsättningar för en effektivare 
hantering av statens risktagande genom garantier” uttalade sig 
Konjunkturinstitutet om behov av samordnad riskredovisning.101 Av 
kommentaren framgår att en samordningsfunktion skulle ha syftet att 
utveckla en samlad riskredovisning för statens portfölj av garantier.” I 
perspektivet av en latent statsskuld är det angeläget att få en uppfattning om 
storleken på de totala garantiåtagandena för att möjliggöra en riskanalys.” 
99 Betänkande 2008/09:FiU16, s. 21.100 Betänkande 2008/09:NU12, s. 11.101 Dnr Fi 2001/2871.

Som rapporten nämner så är statens utgifter för garantiåtaganden troligen i 
hög grad konjunkturberoende och ”risken för större utgifter kan vara hög då 
statsbudgeten redan är hårt ansatt”. 
Även Finanspolitiska rådet har efterlyst en fördjupad analys av de risker 
som statens ökade utlåning och olika garantiåtaganden innebär. ”En sådan 
riskanalys är i högsta grad relevant i den situation som uppstått. Någon 
sådan fördjupning har inte gjorts i budgetpropositionen.” 102 
5.1.1 BankgarantiernaFinansdepartementet framhåller att garantiprogrammet beskrevs 
översiktligt i den proposition som lämnades vid införandet av stödlagen 
”Stabilitetsstärkande åtgärder för det svenska finansiella systemet” 103. 
I vårpropositionen 2009104 finns en redovisning av de garantier som 
regeringen beslutat om. I propositionen ”Ändring av täckningsbeloppet för 
insättningsgarantin” 105 redogörs för en justering av det högsta belopp som 
kan betalas ut till en insättare i ett institut. Även i budgetpropositionen för 
2010 redovisas uppgifter om de garantier som regeringen beslutat om. 
I vårpropositionen 2009 summerar regeringen bedömningen av statens 
garantiåtaganden på följande sätt: 
”Sammantaget uppgår de vidtagna åtgärderna till betydande belopp. 
Även om de flesta åtgärderna inte medför någon direkt kostnad för 
staten finns en risk att de på sikt kan komma att försämra det finansiella 
sparandet och budgetsaldot. Det är emellertid inte möjligt att i dagsläget 
uppskatta hur mycket de vidtagna åtgärderna i slutändan kommer 
att påverka statens finanser. Dessa risker och kostnader måste dock 
jämföras med de statsfinansiella och samhällsekonomiska kostnader 
som skulle kunna uppstå om åtgärder inte vidtogs.” 
Finansdepartementet framhåller att regeringen har återrapporterat 
om lämnade garantier i de angivna propositionerna. Vidare anges 
att ”Finansmarknadsministern har varit inne på dessa frågor vid sina 
besök i FiU, framförallt har han fått svara på frågor om anslutning till 
garantiprogrammet och utnyttjandegraden. Dock har det i första hand 
handlat om bedömningar och värderingar. Utskottet har varit underrättat på 
annat sätt om vilka som anslutit sig och hur mycket programmet använts.” 
Frågorna har mest handlat om varför inte alla fyra storbanker är med och 
102 Finanspolitiska rådet. Kommentarer till budgetpropositionen för 2010, 2009-10-19.103 Prop. 2008/09:61.104 Prop. 2008/09:100, s. 38–42.105 Prop. 2008/09:186.

varför avgifterna ser ut som de gör.106 Även finansministern har varit på 
besök i utskottet flera gånger. 
Enligt OH-material som Riksrevisionen tagit del av redovisade 
finansmarknadsministern i oktober 2008 för utskottet hur skattebetalarnas 
intressen värnas genom regeringens förslag. Han nämnde då att 
garantisystemet har full finansiering via avgifter och fondering för att klara 
framtida kostnader för kapitaltillskott. Dessutom hade uppdrag givits till 
Finansinspektionen att bevaka effekterna av bankstödet för konsumenterna 
samt att systemet innehåller restriktioner för löner och bonus till bankernas 
ledning. Även generaldirektören för RGK har varit i Finansutskottet vid ett 
par tillfällen. Finansutskottet har även besökt RGK. 
På frågan hur riksdagens krav på ”utförlig beskrivning” av ”ekonomiska 
konsekvenser” tillgodosetts framhåller Finansdepartementet följande: ”Detta 
är vad som gäller för redovisningen, se t.ex. i budgetpropositionen. Om 
riksdagen/utskottet önskar ytterligare information så bör detta påpekas av 
riksdagen/ utskottet. Någon annan normering finns inte”.1075.1.2 Garantier inom exportenÅterrapportering till riksdagen av exportkreditgarantier har gjorts i 
vedertagna former (propositioner). ”I regeringsbeslutet 2009-02-25 fick RGK 
i uppdrag att redovisa hur kreditramen har utnyttjats, exportfinansieringen 
utvecklats och hur regeringens åtgärder påverkat kreditmarknaden, baserat 
på underlag från SEK. I beslutet framgick att redovisningen ska lämnas till 
Finansdepartementet den 15 mars och den 10 augusti samt 8 februari 2010. 
I 2009 års ekonomiska vårproposition beskrivs de insatser som vidtagits för 
att säkra kreditgivningen till företag. I budgetpropositionen för 2010 görs 
en motsvarande redovisning på sidorna 283 - 286 (volym 1) samt vad gäller 
förlängd låneram sid 101 (volym 11). Motsvarande redovisningar planeras 
under 2010. UD har vidarebefordrat information till Finansdepartementet för 
vidare redovisning i samband med budgetprocessen under vår och höst.” 108 
Statssekreteraren vid UD besökte Näringsutskottet 2009-11-24 för 
avrapportering om garantierna inom exportområdet. En PM sammanställdes 
och överlämnades före mötet. Denna PM innehåller garantiernas 
bedömda effekter, utnyttjande av ramarna inklusive en prognos, läget i 
skaderegleringen samt en bedömning av potentiella skadeutfall.109106 Finansmarknadsministern har varit i utskottet 23 oktober 2008, 28 oktober 2008, 
20 november 2008, 19 februari 2009, 26 mars 2009 och 8 juni 2009 med finansministern.
107 Finansdepartementet. Promemoria 2009-10-28. Korta svar på Riksrevisionens frågor om 
garantiprogrammet.
108 P UD/FIM. Promemoria 2009-09-28. Korta svar på Riksrevisionens frågor.
109 UD. 2009-11-19. Underlag till Näringsutskottet inför besök av ss Gunnar Wieslander den 
24 november 2009.

5.2 Beräkningar av statens ekonomiska riskDe beräkningar och bedömningar som här kortfattat redovisas bygger på ett 
arbetspapper av professor Clas Bergström. Arbetspappret kan ha ett vidare 
intresse än vårt begränsade syfte att granska bedömningar av statens risk 
med garantiprogrammen och återfinns därför i sin helhet som bilaga 2.5.2.1 IMF uppskattade kostnaden för bankstödet till 127 miljarder kronor 
Den internationella valutafonden (IMF) uppskattade våren 2009 de 
statsfinansiella effekterna av olika länders stödprogram för de finansiella 
marknaderna.110 Det är värt att notera att insättningsgarantin som nu utökats 
till att omfatta fler konton och ett högre belopp inte finns med bland de 
stödåtgärder IMF analyserar. Garantiåtaganden i insättarskyddet uppgår 
förmodligen till cirka 740-1000 miljarder kronor (se avsnitt 2.3). Stödet till 
exportindustrin, små och medelstora företag och fordonsindustrin ingår 
inte heller i IMF-studien som fokuserar på åtgärder riktade direkt mot de 
finansiella marknaderna. 111 
IMF beräknade att kostnaderna för de svenska stödåtgärderna kan 
förväntas uppgå till 7,7 procent av BNP, motsvarande cirka 250 miljarder 
kronor. De direkta kostnaderna för stödåtgärderna beräknade IMF till 2,2 
procent av BNP. De förväntade nettokostnaderna för garantierna bedöms 
vara 4 procent av BNP och kostnaden för att tillhandahålla likviditet till den 
finansiella sektorn skattas till 1,5 procent av BNP. IMF:s beräkningar pekar 
alltså på att stödåtgärderna kan få betydande effekter för statsfinanserna. 
Den förväntade kostnaden för de svenska stödåtgärderna är betydligt 
högre än den genomsnittliga köpkraftsvägda kostnaden för G20- länderna. 
Enligt IMF-studien är det bara USA, England och Irland som har en högre 
förväntad kostnad för statliga krisåtgärder än Sverige. 
5.2.2 RGK anser att statens reella åtagande inte ökatRGK menar att införandet av garantiprogrammet, med undantag för 
garantier till mindre institut, i realiteten inte ökade statens kostnader. 
Garantiprogrammet snarare formaliserar statens implicita åtaganden. 
110 International Monetary Fund Companion paper. The state of public finances: Outlook and 
mediumterm policies after the 2008 crisis. 
111 Svensk Exportkredits (SEK) kapitalbas förstärktes med 3 miljarder kronor i nytt eget kapital och 
aktier i ett statligt bolag värda 2,4 miljarder kronor och företaget har också fått möjlighet att 
inom en ram på 100 miljarder kronor ta upp lån i Riksgälden. Riksdagen har även bemyndigat 
regeringen att ge SEK möjlighet att på kommersiella villkor köpa statsgarantier för refinansiering 
och nyupplåning upp till 450 miljarder kronor. En ytterligare förstärkning av exportfinansiering 
skedde i december 2008 då EKN:s garantiram utökades till 350 miljarder kronor.

RGK betonar att statens reella exponering gentemot det svenska 
banksystemet vare sig är begränsad till de faktiskt utställda garantierna eller 
till det maximala garantibeloppet 1 500 miljarder kronor. Med eller utan 
formella bankgarantier menar RGK att staten måste förhindra konkurser i 
systemviktiga banker, det vill säga konkurser som kan äventyra stabiliteten 
i det finansiella systemet som helhet. Endast i det fall garantier ställs ut till 
institut som inte kan anses systemviktiga tar staten på sig en ökad risk. 
5.3 Riksrevisionens iakttagelser om återrapportering till 
riksdagen 
Regeringen har inte redovisat vilka förluster som kan uppkomma för 
bankgarantiernaEnligt Riksrevisionen har regeringen till riksdagen 
• redovisat utfärdade bankgarantier.
• inte redovisat oförväntade förluster. 
Vad gäller oförväntade förluster anser RGK att det är ”tämligen svårt 
att redovisa oförväntad förlust för bank- och insättningsgarantierna 
på ett meningsfullt sätt då dessa system har en svårdefinierad 
sannolikhetsfördelning. Man kan genomföra stresstest, men det är mycket 
svårt, för att inte säga omöjligt, att åsätta dessa scenarier en sannolikhet. 
Vi avråder därför från att införa sådana krav.” RGK har emellertid angett 
i sitt underlag till årsredovisning för staten 2008, att man vill undersöka 
möjligheten att på sikt ta fram verktyg för att också bedöma oförväntade 
förluster (se avsnitt 4 ovan). 
Finansdepartementet skriver i vårpropositionen 2009 att det inte 
är möjligt att i dagsläget uppskatta hur mycket de vidtagna åtgärderna i 
slutänden kommer att påverka statens finanser. I budgetpropositionen 
för 2010 gör regeringen den övergripande bedömningen att det stabilare 
ekonomiska läget påtagligt har minskat risken för de offentliga finanserna.112 
Finansmarknadsministern har redovisat de restriktioner som ska säkerställa 
skattebetalarnas intressen för Finansutskottet. Riksrevisionen anser att 
det dessutom finns ett behov av att få en uppskattning av de ekonomiska 
riskerna för staten och skattebetalarna till följd av de utfärdade garantierna.. 
112 Prop. 2009/10:1, sida 23. ”Det något stabilare ekonomiska läget, med en minskad risk för en 
ännu sämre konjunkturutveckling och en väsentlig förbättring på finansmarknaderna, har 
påtagligt minskat risken avseende de offentliga finanserna.” 

Risken för förluster har beräknats av internationella valutafonden(IMF) och 
av rgk – med väsentligt olika resultatEn avgörande skillnad mellan IMF:s beräkning och Riksgäldens 
bedömning av den förväntade kostnaden för bankgarantin är den 
antagna exponeringen. Det maximala belopp som kan garanteras i ett 
individuellt institut är summan av förfallande skuldförbindelser under den 
period garantiprogrammet löper. Summan av dessa skuldförbidelser för 
kvalificerade institut begränsas till 1 500 miljarder kronor. IMF utgår från 
att det är det samlade programmet om 1 500 miljarder kronor som utgör 
exponeringen. RGK å andra sidan antar att bruttoexponeringen är de vid 
beräkningstillfället i systemet utställda garantierna per institut. Den totala 
volymen utställda garantier uppgick till 308 miljarder kronor per den 30 
september 2009. RGK:s beräkningar utgår från att inga nya aktörer ansluter 
sig till systemet och att inga fler garantier ställs ut. Man antar också att nu 
garanterade lån hålls tills de förfaller. Samtidigt framgår det inte av RGK:s 
beräkningar att mycket stora negativa utfall kan uppstå om än med liten 
sannolikhet. Storleken på sådana oförväntade kostnader redovisas inte alls. 
BruttoexponeringFörväntad kostnad 
efter återvinning, %
Miljarder kronorIMF1 5008,47 %127Riksgälden3080,37 %1,1

Den avgörande skillnaden i de två bedömningarna är konkurssannolikheten. 
Konkurssannolikheten ökar med löptiden på garantierna. I RGK:s 
beräkningar beaktades löptidsstrukturen hos de utställda garantierna 
medan IMF antar att löptiden för samtliga garantier är 5 år. Att det 
antagandet är helt avgörande för kalkylerna illustreras av att en storbanks 
konkurssannolikhet på tre års sikt kan vara nästan 10 gånger större än 
sannolikheten att banken ställer in betalningarna under det närmaste 
året. Eftersom huvuddelen av garantierna har en löptid på mindre än 3 
år överskattar IMF de förväntade kostnaderna väsentligt. Ytterligare en 
viktig faktor är att IMF:s beräkning av konkurssannolikhet innefattar inte 
endast den förväntade konkurssannolikheten utan också en riskpremie, 
medan RGK:s kalkyl bygger på ”rena” konkurssannolikheter. IMF har alltså 
sannolikt överskattat de förväntade kostnaderna för garantisystemet. En 
beräkning av ett ”worst case”-scenario som RGK har gjort och stämt av 
mot Riksbankens stresstester av bankernas kapitaltäckningsförmåga styrker 
denna bedömning.

Det saknas en bild av risken för förluster i exportkreditgarantiernaEnligt Riksrevisionen har regeringen till riksdagen 
• redovisat utnyttjad garantiram för exportkreditgarantier,
• redovisat en budget för garantiansvariga myndigheter 2010 som innebär 
att EKN:s verksamhet även detta år leder till ett överskott sedan förluster 
och kostnader dragits av från premieintäkterna.
Vi har tidigare (se avsnitt 4.3.2) kommenterat SEK:s rapportering till RGK. 
Vår bedömning är att det utifrån denna rapportering inte finns möjlighet 
för RGK eller regeringen att bedöma de risker som är förenade med 
kreditgarantin eller i förlängningen med ett utnyttjande av låneramen. 
Vad gäller exportkreditgarantier, vars ram successivt utökats till 
(av regeringen föreslagna) 500 miljarder kronor, innehöll regeringens 
rapportering till riksdagen113 tidigare en mycket kortfattad bedömning med 
den underförstådda innebörden att EKN:s reservationer för risker i sina 
engagemang kommer att täckas av premier. Regeringen har emellertid 
för 2010 föreslagit riksdagen ett bemyndigande att ge EKN obegränsad 
upplåningsrätt i RGK för skadeutbetalningar. Den i avsnitt 5.2.2 nämnda 
avrapporteringen till Näringsutskottet i november 2009 är fylligare och 
inkluderar en bedömning av att sannolikheten kan ”vara mycket liten” för 
att EKN inte kan återbetala eventuella tillfälliga lån hos RGK för att täcka 
tillfälliga underskott. 
EKN redovisar löpande reserveringsbehov för förväntade och 
oförväntade förluster i sina bokslut. Det som främst saknas i regeringens 
återrapportering är en bild av de risker för förluster som statens 
engagemang skapar för åtskilliga år framåt. UD menar att denna bild vad 
gäller exportområdet de facto är EKN:s avsatta riskreservering för förväntade 
och oförväntade förluster, varvid myndighetens likvida medel utgör en 
skattning av kostnad för skadeutbetalningar. 
Vår bedömning är emellertid att riskreserveringarna utgör beräkningar 
efter riskbedömning och historiska data. Skadeutbetalningar är något som 
inträffar för garantier som lämnats för åtskilliga år sedan. Vad som bör 
återrapporteras löpande är förändringar i bedömd förlustrisk i den stora 
stock av garantier som byggts upp under det senaste året. Detta är särskilt 
relevant i en sådan situation som rådde våren 2009, där få empiriska data 
kunde ge information om den kommande utvecklingen. 
113 Budgetpropositionen för 2010. Prop. 2009/10:1.

Regeringen har beslutat utvärdera stödåtgärderna – men inte inkluderat 
risken för förlusterRegeringen beslutade i oktober 2009 att ge RGK i uppdrag att utvärdera 
regeringens stödåtgärder med avseende på kreditförsörjningen.114 Uppdraget 
innefattar samtliga stödåtgärder, såsom garantier, kapitaltillskott, låneramar 
och verksamhetsändringar i bolagsordning med mera. Uppdraget omfattar 
en analys av effekterna av stöd och garantiprogram samt en översiktlig 
plan för hur en avveckling av de olika stödåtgärderna ska gå till. RGK:s 
utvärdering ska lämnas senast den 31 januari 2010. I uppdraget ingår 
emellertid inte att redovisa en bedömning av statens risk för förluster. 
5.4 Sammanfattande iakttagelser och slutsatser 
Bankgarantier• Regeringen har först hösten 2009 genom RGK redovisat en kalkyl över 
förväntade förluster för bankgarantin men inte för insättningsgarantin. 
• RGK anser att statens reella åtagande inte ökat. 
Exportkreditgarantier• Det saknas en utförlig bedömning av statens risk för förluster i 
exportkreditgarantierna. 
Beräkning och rapportering av statens risk• Risken för förluster har beräknats av Internationella valutafonden och av 
RGK med väsentligt olika resultat.
• Regeringen har beslutat utvärdera stödåtgärderna. I uppdraget ingår 
dock inte att bedöma risken för förluster.
• Det saknas en samlad bild av riskerna i statens totala garantiportfölj. 
RGK hade planerat ett utvecklingsarbete kring riskerna i statens garantier 
i samråd med övriga garantimyndigheter under 2008, men det 
prioriterades ned i samband med den finansiella turbulensen. 
Slutsatser om regeringens återrapportering till riksdagen• Regeringen har inte lämnat en samlad och tydlig återrapportering till 
riksdagen. Risken för större utgifter kan vara hög då statsbudgeten 
redan är hårt ansatt. Statens risker för ytterligare utgifter bör uppskattas 
och redovisas.
114 Regeringsbeslut Fi2009/7033. Ändring av regleringsbrev för budgetåret 2009 avseende 
Riksgäldskontoret.

6 Slutsatser och rekommendationerRegeringen har, tillsammans med Riksbanken, det övergripande ansvaret 
för hanteringen av krisen. Ett centralt inslag i regeringens krisåtgärder 
är de mycket omfattande garantier som utfärdats för lån till banker 
och exportföretag. De garantiåtaganden som riksdagen bemyndigat 
regeringen är större än Sveriges bruttonationalprodukt och mer än fyra 
gånger så stora som de statliga utgifterna. Garantierna innebär att staten 
och skattebetalarna i stor omfattning övertagit ekonomiska risker från 
banker och exportföretag. Ett infriande av garantiåtagandena kan medföra 
betydande effekter på de statliga finanserna. Även om det nu finns tecken 
på att kreditkrisen klingar av, kvarstår det statliga garantiåtagandet flera år 
framåt i tiden om än i minskande omfattning. 
Riksrevisionens granskning av de statliga garantierna har inriktats 
mot garantivillkoren, underlaget för bedömningar av den ekonomiska 
risken för staten och skattebetalarna, samt återrapportering till riksdagen. 
Granskningen avser regeringens hantering av dessa frågor. 
Det bör framhållas att Riksrevisionens granskning inte avser effekterna 
av de statliga garantierna på den finansiella sektorn eller samhällsekonomin 
i stort. 
6.1 Slutsatser6.1.1 GarantivillkorenAvgifterna för bank- och insättningsgarantin täcker sannolikt de förväntade 
kostnaderna för staten. De villkor och begränsningar som regeringen infört 
bidrar till att kunna hålla nere utgifterna och öka möjligheten till återvinning 
vid eventuella förluster. 
Vad gäller garantierna för exportkrediter och upplåning för exportkrediter 
motsvarar de garantivillkor och den prissättning som tillämpas av 
Exportkreditnämnden (EKN) och AB Svensk Exportkredit (SEK) den risk 
som staten påtar sig genom garantierna. De processer som finns vid 
myndigheten och bolaget för att bedöma risker och säkerställa tillräcklig 
fondering för att täcka eventuella förluster fungerar väl. En mer utdragen 
lågkonjunktur kan emellertid allvarligt försämra såväl EKN:s som SEK:s 
resultat. 

Riksrevisionens bedömning är sammantaget att villkoren för garantierna 
bidrar till att hålla ner statens kostnader för garantierna och ökar möjligheten 
till återvinning.
6.1.2 Underlag för bedömning av statens risk för framtida kostnaderRiksrevisionen kan konstatera att det saknades en samlad bedömning av 
statens ekonomiska risk när regeringen begärde riksdagens bemyndiganden 
för de mycket omfattande garantiåtagandena. I det kritiska läge som rådde 
mellan oktober 2008 och januari 2009 är det förståeligt att beslut om 
åtgärder måste fattas snabbt och delvis grundas på bristfälliga underlag. 
Under det år som gått sedan krisåtgärderna infördes har emellertid 
regeringen inte vidtagit tillräckliga åtgärder för att skapa en samlad bild av 
de risker som staten genom garantierna övertagit från banker och andra 
företag för flera år framåt. RGK har i en skrivelse till regeringen påpekat 
att ett sådant utvecklingsarbete var planerat att ske i samråd med övriga 
garantimyndigheter men att arbetet nedprioriterades på grund av den 
finansiella turbulensen. Först i slutet av oktober 2009 gav regeringen 
RGK i uppdrag att utvärdera regeringens stödåtgärder med avseende på 
kreditförsörjningen. I uppdraget ingår emellertid inte att redovisa en samlad 
bedömning av statens risk för förluster. 
Då bankgarantin beslutades avstod regeringen från att försöka bedöma 
de framtida kostnaderna, med hänvisning till att alternativkostnaden för 
en eventuellt följande kris i den reala ekonomin bedömdes vara mycket 
stor. RGK framhåller att statens reella exponering gentemot det svenska 
banksystemet vare sig är begränsad till de faktiskt utställda garantierna 
eller till det maximala garantibeloppet 1 500 miljarder kronor. Stödlagens 
formulering är att ”statens långsiktiga kostnader för stödet ska hållas så 
låga som möjligt”. Detta syftar på de kostnader staten haft eller kan få 
för stödet och inte på något slags netto av samhällsekonomiska förluster. 
Riksrevisionens tolkning av formuleringen i lagen är att kostnaden för 
det statliga stödet ska vara så låg som möjligt förutsatt att negativa 
samhällsekonomiska konsekvenser undviks genom stödet. För att uppfylla 
stödlagens krav på kostnadsminimering är det enligt Riksrevisionens 
mening nödvändigt att beräkna och redovisa risker och förväntade kostnader 
för garantierna samt att utforma processer för att löpande hantera, följa upp 
och avveckla dem. 
Regeringen har inte heller vidtagit några åtgärder för att beräkna risken 
för framtida kostnader avseende statens åtaganden inom exportområdet. 
Riksrevisionen anser sammanfattningsvis att regeringen inte har 
säkerställt ett tillfredsställande underlag för bedömning av statens risker för 
framtida kostnader. 

6.1.3 Återrapportering till riksdagenRiksdagen har vid några tillfällen under 2009 efterfrågat en redovisning 
av konsekvenserna av de vidtagna åtgärderna. Regeringen har påpekat 
svårigheterna att beräkna riskerna med statens åtagande. Regeringen har 
emellertid inte genom exempelvis uppdrag till berörda myndigheter och 
bolag säkerställt ett underlag för en samordnad och samlad bedömning och 
uppföljning av statens ekonomiska risker. Avsaknaden av sådana uppdrag är 
sannolikt en orsak till bristen på information om statens ekonomiska risk i 
budgetpropositioner och i annan rapportering till riksdagen. 
En fördjupad analys av de risker som statens ökade utlåning och olika 
garantiåtaganden medför för skattebetalarna är i högsta grad relevant i den 
situation som uppstått. Någon sådan fördjupning har inte redovisats av 
regeringen. Även Finanspolitiska rådet och Konjunkturinstitutet har pekat på 
denna brist. Riksrevisionen slutsats från granskningen är att regeringen inte 
har lämnat en samlad och tydlig återrapportering till riksdagen. 
6.2 RekommendationerMot bakgrund av de iakttagelser och slutsatser som redovisats vill 
Riksrevisionen lämna följande rekommendationer:
• Regeringen bör initiera utredningar och analyser om de ekonomiska 
risker för staten och skattebetalarna som är förknippade med garantier 
av den typ som införts under det senaste året. Analyserna bör göras 
samordnat för samtliga statliga garantier. 
• Regeringen bör redovisa en samlad bild som både inkluderar 
bank- och exportkreditgarantier av de ekonomiska riskerna för staten 
och skattebetalarna. Årsredovisningen för staten skulle med lämpliga 
tilläggsupplysningar om förväntad kostnad och risk för garantierna ge en 
mer rättvisande bild av statens ekonomiska ställning och riskexponering.
• Riksrevisionen anser att behovet av en samlad redovisning till riksdagen 
av risker och kostnader i anslutning till statens garantier bör beaktas i 
den nu pågående översynen av budgetlagen.

Referenser 
Riksdagstryck och författningarRegeringsformen (1976:871)
Lag (1995:1571) om insättningsgarantiLag (1996:1059) om statsbudgetenLag (2008:814) om statligt stöd till kreditinstitutFinansutskottet. Betänkande 2008/09:FiU16.
Näringsutskottet. Betänkande 2008/09:NU12.
Garantiförordning (1996:1006)
Förordning (2009:46) om kapitaltillskott till solventa banker m.fl.
Förordning (2008:820) om statligt stöd till kreditinstitutFörordning (2008:819) om statliga garantier till banker m.fl. 
Förordning (2007:656) om exportkreditgarantiFörordning (2007:1217) med instruktion för Exportkreditnämnden 
Övriga tryckta källorRegeringen. Årsredovisning för staten för år 2008.
Proposition1996/97: 1.
Proposition 2001/02:1.
Proposition 2008/09:1.
Proposition 2008/09:61.
Proposition 2008/09:86.

Proposition 2008/09:100.
Proposition 2008/09: 186.
Proposition 2009/10:1.
Regeringsbeslut. Fi2009/7033. Ändring av regleringsbrev för budgetåret 2009 
avseende Riksgäldskontoret. 
Regeringsbeslut. UF2008/11521/FIM. Regleringsbrev för budgetåret 2009 
avseende Exportkreditnämnden. 
Riksbanken. Februari 2009. Penningpolitisk rapport.
Riksgäldskontoret. RGKFS 2008:1. Riksgäldens föreskrifter till förordning om 
statliga garantier till banker m.fl.
Riksgäldskontoret. RGKFS 2008:2. Riksgäldens föreskrifter om ändring av 
föreskrifter med bilaga.
Riksgäldskontoret. Rapport 2009:K3. Riksgäldens åtgärder för att stärka 
stabiliteten i det finansiella systemet.
Riksgäldskontoret. En modell med riskavspeglande avgifter för 
insättningsgarantin. Rapport 2007-09-28, Dnr 2007/1600. 
Riksgäldskontoret. Förutsättningar för en effektivare hantering av statens 
risktagande genom garantier. Regeringsrapport 2009-05-21. Dnr 2001/1746Riksgäldskontoret. Underlag till årsredovisning för staten 2008 avseende statliga 
garantier och krediter Rapport 2009-03-13 
Finanspolitiska rådet 2009-10-19. Kommentarer till budgetpropositionen för 
2010.
Finansinspektionen. Effekterna av de statliga stabilitetsåtgärderna, femte 
rapporten 2009. 
Exportkreditnämnden. Årsredovisning för 2008.
AB Svensk Exportkredit. Årsredovisning 2008, Riskrapport.
C Bergström. Studier i Svensk finanspolitik 2009/1.
SOU 2005:16 Insättningsgarantiutredningen

EG-direktiv, EU-kommissionens meddelanden och andra EU-organDir 2009/14/EG – om statsstödsregler.
Dir 1994/19/EG – om insättningsgaranti.
Meddelande 2008/C 155/02.
Meddelande 2008/C 270/02.
Meddelande 2009/C 83/01. 
Meddelande via eGov monitor 2009-11-25.
Europeiska Centralbanken. ECB. Recommendations on Government 
Guarantees On Bank Debt. 20 oktober 2008. 
Andra utländska källorInternationella Valutafonden. International Monetary Fund Companion 
paper. The state of public finances: Outlook and mediumterm policies after the 
2008 crisis. 
Otryckta källorFinansdepartementet. Promemoria 2009-10-28. Korta svar på Riksrevisionens 
frågor om garantiprogrammet. 
UD/FIM. Promemoria 2009-09-28. Korta svar på Riksrevisionens frågor. 
UD/FIM. Promemoria 2009-11-19. Underlag till Näringsutskottet inför besök av 
ss Gunnar Wieslander den 24 november 2009.
Riksgäldskontoret. Dnr 2009/500. Underlag till årsredovisning för staten 
avseende statliga garantier och krediter.
Exportkreditnämnden. EKN:s garantigivning och ramutnyttjande. Rapport till 
UD 2009-04-02.
AB Svensk Exportkredit. Yttrande till Riksrevisionen 2009-11-20. 
E-post från UD/FIM till Fi/BU 2009-09-04 inför budgetpropositionen. 
E-post från ECB/bankgarantier till handläggare FiDep 2009-05-25.
E-post från Exportkreditnämnden till handläggare UD 2008-11-20. 

E-post från UD till Exportkreditnämnden 2009-02-17.
Ärendeakter vid UD och Finansdepartementet med e-post och underlag för 
beslut om garantierna. 
Ernst& Young. Arbetspapper ”Granskning av statliga garantier i 
finanskrisen”, 2009-11-12. 
Övriga referenser 
IntervjuförteckningFinansutskottets kansli 2009-06-10.
Finansdepartementet 2009-06-15,2009-09-21, 2009-09-23,
2009-09-24, 2009-09-25, 2009-09-27, 2009-09-29.
Utrikesdepartementet 2009-09-28.
Riksgäldskontoret 2009-06-11, 2009-06-16, 2009-06-22, 2009-06-28, 
2009-06-29, 2009-07-01,2009-09-23.
Exportkreditnämnden 2009-06-16, 2009-06-24.
AB Svensk Exportkredit 2009-06-16, 2009-07-03, 2009-11-02.
Institutet för finansforskning 2009-06-11.
Riksbanken 2009-10-01.
Finansinspektionen 2009-09-28.

Bilaga 1 Förordningar med koppling till 
garantiprogram 
Garantiförordning (1996:1006) 
Denna förordning reglerar Riksgäldskontorets verksamhet, men 
inte insättningsgarantin, bankgarantin eller garantier utfärdade av 
Exportkreditnämnden. 
Förordningen anger att Riksgäldskontoret ska bedöma och värdera de 
ekonomiska risker som ett garantiåtagande innebär för staten och se till att 
ärendet får en ekonomiskt ansvarsfull prövning och hantering. En garanti 
ska förenas med de villkor som behövs med hänsyn till statens risk och till 
behovet av kontroll och uppföljning. Endast om det finns särskild anledning 
får en garanti omfatta hela kostnaden för den verksamhet som garantin 
avser. 
Förordning (2009:46) om kapitaltillskott till solventa banker m.fl. 
Denna förordning har koppling till regelverket om garantier och hantering av 
garantirisk. I februari 2009 tillkom denna förordning i syfte att ge solventa 
banker, bostadsinstitut och vissa kreditmarknadsbolag tillgång till statliga 
kapitaltillskott för att stärka deras kapitalbas och därigenom förbättra sin 
utlåningskapacitet. 
Förordning (2008:820) om statligt stöd till kreditinstitutI denna förordning finns bestämmelser om stöd enligt stödlagen (2008:814) 
som lämnas i form av kapitaltillskott. Ansökan om statligt stöd får göras 
hos Riksgäldskontoret. Riksgäldskontoret får också ta upp ett ärende om 
stöd utan någon ansökan. Avtal eller beslut som rör stöd ingås respektive 
fattas av Riksgäldskontoret men regeringen ska godkänna stödet. Villkor för 
stöd ska bland annat utformas med hänsyn till statens risk samt behovet 
av kontroll och uppföljning. När kapitaltillskott lämnas ska staten erhålla 
ersättning företrädesvis i form av preferensaktier med stark rösträtt. 
Riksgäldskontoret ska förvalta aktier och andra tillgångar som staten äger 
eller får som säkerhet i samband med att stöd lämnas. Statens ägande ska 
avvecklas i sådan takt att staten så långt möjligt får ersättning för den risk 
och de kostnader som har varit förenade med en genomförd stödåtgärd. 
Riksgäldskontoret ska löpande följa utvecklingen i de kreditinstitut och 

andra företag som har fått stöd. Riksgäldskontoret ska bevaka att villkor om 
återbetalning och andra villkor för stödet uppfylls. 
Förordning (2007:656) om exportkreditgarantiI syfte att främja svensk export av varor och tjänster och det 
svenska näringslivets internationalisering och konkurrenskraft får 
Exportkreditnämnden (EKN) utfärda statsgaranti (exportkreditgaranti) 
för att täcka förlust vid exportaffärer om det finns ett betydande svenskt 
intresse. Svenskt intresse föreligger om den verksamhet som ska garanteras 
bedöms vara av svenskt samhällsintresse eller på annat sätt till gagn för 
den ekonomiska utvecklingen i Sverige. Exportkreditgaranti ska beviljas i 
överensstämmelse med Sveriges internationella åtaganden om statsstödd 
exportfinansiering. 
För exportkreditgaranti betalas en premie som är avpassadtill olika inverkande omständigheter, till exempel betalningsvillkor, 
förhållanden i importlandet och risker av annat slag samt 
administrationskostnader. Premierna ska sättas så att verksamheten 
totalt sett ska vara självbärande över tiden. Ärenden prövas av 
Exportkreditnämnden. Om ett ärende är av större vikt, får nämnden 
överlämna ärendet till regeringens prövning. 
Förordning (2007:1217), med instruktion för EKNEKN ansvarar bland annat för att, i enlighet med förordningen (2007:656) 
om exportkreditgaranti statsgarantier. 
Myndigheten ska särskilt:
• pröva förutsättningarna för beviljande av garanti,
• verka för att garantierna utformas med beaktande av de villkor som 
erbjuds i exportföretagens viktigare konkurrensländer och verka för 
konkurrensneutralitet, 
• vid beviljande av garanti, genom att ta ut avgifter iaktta målet att 
garantiverksamheten totalt sett ska vara självbärande över tiden,
• sprida riskerna i engagemanget, eftersträva riskdelning och vidta 
åtgärder för att minska riskkoncentrationen,
• bedriva en effektiv skadeförebyggande och skadereglerande verksamhet 
med syfte att begränsa förlusterna.
Myndigheten ska varje år före den 1 mars och i övrigt vid behov lämna 
regeringen det underlag som behövs för att regeringen ska kunna ta 
ställning till omfattningen och i inriktningen av myndighetens verksamhet. 
Myndigheten ska samverka med Aktiebolaget Svensk Exportkredit (SEK) i 
frågor som rör exportkrediter.

Bilaga 2 Hanteringen av finanskrisen. 
Risker med och förväntade 
kostnader för garantiprogrammenDen 28 oktober 2009
Clas BergströmHandelshögskolan i Stockholm 
1 Inledning 
BakgrundUnder hösten 2008 och första halvåret 2009 vidtog regeringen en rad 
åtgärder för att upprätthålla den finansiella stabiliteten och minska 
återverkningarna av den finansiella krisen på den svenska ekonomin. 
Insättargarantin utökades i syfte att värna tryggheten bland svenska sparare 
och därigenom förhindra bankanstormningar och finansieringsproblem 
för banker. Under hösten la regeringen fram en plan för hantering av 
problem med bristande likviditet och eventuella framtida solvensproblem 
i de svenska bankerna. Stabilitetsplanen innehåller tre komponenter. 
För det första finns där ett garantiprogram för att stödja bankernas och 
bostadsinstitutens medelfristiga finansiering. Garantiprogrammet är riktat 
mot solventa svenska kreditinstitut och är frivilligt. Den andra komponenten 
i stabilitetsplanen är ett ramverk för att stödja banker i kris. En tredje 
komponent är en stabilitetsfond som upprättas för att hantera eventuella 
framtida solvensproblem i ett svenskt institut. 
Regeringens hantering av finanskrisen domineras av statliga 
garantiåtaganden som innebär att staten går i borgen för någon annans 
betalningsförpliktelser. Garantierna tillhandahålls genom specifika 
program som insättarskyddsförsäkringar för bankernas kunder, garantier 
för bankernas medelfristiga finansiärer och garantier till svenska 
exportindustrin. Ett viktigt inslag i krishanteringen är även statlig 
kreditgivning. 
Riksgälden är stödmyndighet enligt lagen (2008:814) om statligt stöd 
till kreditinstitut (stödlagen). I uppgiften ingår att ansvara för det statliga 
garantiprogrammet till bankerna, insättningsgarantisystemet och det statliga 
kapitaltillskottsprogrammet för banker och bostadsinstitut. Riksgälden har 

också mandat att besluta om stödåtgärder till banker och andra kreditinstitut 
i kris och ska också administrera den stabilitetsfond som byggs upp för att 
finansiera åtgärder för att trygga det finansiella systemet vid framtida kriser. 
Vid aktiva åtaganden enligt stödlagen ska Riksgälden kvartalsvis lämna 
en redovisning till regeringen där även planerade åtgärder av väsentlig 
ekonomisk betydelse ska redovisas. 
Statens krishantering innebär potentiellt stora risker i form av framtida 
utgifter vid eventuella garantiinfrianden eller kreditförluster. Garantierna 
och kreditramarna ger upphov till betingade fordringar på staten. De 
medför en latent belastning på statens balansräkning som omvandlas till 
en faktisk belastning i form av ökad stadsskuld om garantin måste infrias 
eller kreditförluster inträffar. De omfattande garantiramar som fastställts kan 
potentiellt få betydande effekter på de offentliga finanserna. 
Nedanstående tabell sammanfattar åtaganden i den statliga garanti- 
och kreditportföljen som är relaterade till krishanteringen. En stor del av 
de garantier och kreditramar som har ställts ut hanteras av Riksgälden 
som också ansvarar för insättningsgarantin. Svensk Exportkredit och 
Exportkreditnämnden har också fått en kraftigt ökad kreditrespektive 
garantigivningskapacitet. 
Statens åtaganden
Åtaganden. 
Miljarder 
kronorÅtgärd MyndighetInsättargarantin RGK 1 000Garantiprogram för banker och andra kreditinstitutRGK 1 500Akut stöd till banker och kreditinstitut 
(avsättning till stabilitetsfond)
RGK 15Kapitaltillskott till solventa bankerRGK 50Lån till andra länderRGK 13Stöd till exportindustri I (tillskott av eget kapital)SEK 5Stöd till exportindustri II (utökad låneram)SEK 100Stöd till exportindustri III 
(garantier refinansiering och utökad utlåning) 
SEK 450Stöd till exportindustri IV (garantier)EKN 350Stöd till små och medelstora företag Almi 3Garantiåtagande till Europeiska investeringsbanken (EIB)RGK 25Stöd till fordonsindustrin RGK 28Totalt 3 539

Utöver dessa åtaganden emitterade Riksgälden under hösten 2008 extra 
statsskuldsväxlar för att få marknaden att fungera bättre. Den sammantagna 
emitterade volymen uppgick till 150 miljarder kronor. Betalningen användes 
i huvudsak till omvända repor med bostadsobligationer som säkerhet. 
Riksbanken har också ökat sin utlåning till bankerna i stor skala.

De beslutade garanti- och kreditramarna uppgår i dag till över 3 000 
miljarder kronor. Åtagandena är större än BNP, nästan fyra gånger större än 
den svenska statsskulden och mer än fyra gånger de offentliga utgifterna. 
UppdragetInom ramen för program för offentliga finanser ska Riksrevisionen under 
2009 till 2010 granska hur regeringen och myndigheter hanterat statliga 
åtaganden under finanskrisen. Riksrevisorerna beslöt i augusti att 
genomföra en granskning av följande garantiprogram: insättningsgarantin, 
bankernas garantiprogram, SEK kreditgaranti samt Exportkreditnämndens 
garantier. Riksrevisionen granskar för närvarande regeringens underlag för 
bedömningar av statens risk för framtida kostnader, hur åtagandena och 
riskerna återrapporteras till riksdagen och om garantivillkoren är rimliga 
med hänsyn till statens kostnader. 
I mitt uppdrag har ingått att genomföra en översiktlig studie av hur 
Riksgälden bedömer statens risktagande i garantiprogrammen. Uppdraget 
har varit att klargöra de väsentligaste skillnaderna mellan Riksgäldens 
och IMF:s bedömningar och att identifiera de västentligaste antaganden 
som påverkar skillnader i bedömningarna. Underlaget för studien har i all 
väsentlighet varit det underlag som Riksrevisionen har inhämtat. Jag har 
även tagit del av relevanta rapporter från Riksgälden. 
2 Förväntade kostnader enligt IMF 
InledningDen internationella valutafonden (IMF) uppskattade våren 2009 de 
offentligfinansierade effekterna av olika länders stödprogram för de 
finansiella marknaderna.115 De stödåtgärder som analyseras av IMF framgår 
av tabellen nedan.
Stödåtgärder per den 18 februari 2009, % av BNP
KapitaltillskottFörvärv av tillgångar 
samt statliga lånLikviditetsstöd 
från centralbankerGarantierTotaltSverige2,15,315,347,370G201,93,310,312,427,9Utvecklade 
länder 2,95,215,219,743,1

115 International Monetary Fund. Companion paper. The state of public finances: Outlook and 
mediumterm policies after the 2008 crisis. 

Det är värt att notera att insättargarantin som nu utökats till att omfatta 
fler konton och ett högre belopp inte finns med bland de stödåtgärder IMF 
analyserar. I Sverige uppgår garantiåtaganden i insättarskyddet förmodligen 
till cirka 900 - 1000 miljarder kronor. Det massiva stödet till exportindustrin, 
små och medelstora företag och fordonsindustrin ingår inte heller i 
IMF- studien som fokuserar på åtgärder riktade direkt mot de finansiella 
marknaderna.116 
IMF beräknade att kostnaderna för de svenska stödåtgärderna kan 
förväntas uppgå till 7,7 procent av BNP, motsvarande nästan 250 miljarder 
kronor. Som framgår av tabellen nedan beräknades de direkta kostnaderna 
för stödåtgärderna till 2,2 procent av BNP. De förväntade nettokostnaderna 
för garantierna bedöms vara 4 procent av BNP och kostnaden för att 
tillhandahålla likviditet till den finansiella sektorn skattas till 1,5 procent av 
BNP. 
Förväntade kostnader för statliga stödåtgärder, procent av BNP 
Direkt stödGarantierLikviditetsstöd 
från centralbankTotaltSverige2,24,01,57,7G201,42,01,24,7Utvecklade ekonomier2,33,21,87,3

IMF:s beräkningar pekar alltså på att stödåtgärderna kan få betydande 
effekter för de offentliga finanserna. Den förväntade kostnaden för 
de svenska stödåtgärderna är betydligt högre än den genomsnittliga 
köpkraftsvägda kostnaden för G-20 länderna. Enligt IMF-studien är det bara 
USA, England och Irland som har en högre förväntad kostnad för statliga 
krisåtgärder än Sverige. Låt oss mer i detalj studera hur dessa beräkningar är 
genomförda. 
Förväntade kostnader för direkt stöd 
Med direkta stödåtgärder avses i IMF-studien statliga lån, kapitaltillskott 
och förvärv av nödlidande tillgångar (troubled assets). För Sveriges 
vidkommande avses Riksgäldens låneprogram för att motverka den brist 
på statsskuldsväxlar som uppstod till följd av oron på finansmarknaderna. 
Programmets storlek antas i IMF-rapporten vara 150 miljarder kronor eller 
5,8 procent av BNP. 
116 Svensk Exportkredits (SEK) kapitalbas förstärktes med 3 miljarder kronor i nytt eget kapital och 
aktier i ett statligt bolag värda 2,4 miljarder kronor och företaget har också fått möjlighet att 
inom en ram på 100 miljarder kronor ta upp lån i Riksgälden. Riksdagen har även bemyndigat 
regeringen att ge SEK möjlighet att på kommersiella villkor köpa statsgarantier för refinansiering 
och nyupplåning upp till 450 miljarder kronor. En ytterligare förstärkning av exportfinansiering 
skedde i december förra året då EKN:s garantiram utökades till 350 miljarder kronor.

I låneprogrammet emitterade Riksgälden stora volymer korta 
statsskuldsväxlar i ett antal auktioner. Riksgäldens bedömning var i höstas 
att den sammantagna emitterade volymen skulle uppgå till maximalt 
150 miljarder kronor. De medel Riksgälden fick in vid auktionerna 
placerades med säkerställda bostadsobligationer som säkerhet (omvända 
repor i bostadsobligationer) med löptider på uppemot tre månader. 
Placeringarna gav bankerna bättre likviditet och utgjorde indirekt ett stöd åt 
bostadsobligationsmarknaden. 
Det direkta statliga stödet uppgick alltså till 150 miljarder kronor eller 
5,8 procent av BNP. För att beräkna den förväntade kostnaden av detta stöd 
antar IMF att återvinningsgraden ligger i intervallet 39,1 - 85,6 procent med 
ett punktestimat om 62,4 procent. Om vi tillämpar punktestimatet blir IMF:s 
skattning en förväntad kostnad om 5,2 x (1 – 0,624) = 2,2 procent. 
Direkt stöd och återvinningsgrader, procent av BNP 
Direkt stöd ÅtervinningsgradNettokostnaden för direkt stödPunkt 
estimat95 % 
intervallPunkt 
estimat95 % 
intervallSverige5,862,439,1 - 85,62,20,8 – 3,5G-203,350,729,5 – 71,11,40,8 – 2,0Utvecklade 
länder 5,250,529,5 - 71,42,31,3 - 3,1

 GarantierMed garantier avses garantiprogrammet för bankernas medelfristiga 
finansiering. För Sveriges vidkommande avses det garantiprogram som 
regleras i förordningen (2008:819) om statliga garantier till banker m.fl. 
Det samlade programmet är i Sverige begränsat till 1 500 miljarder kronor 
vilket i procent av BNP utgör 47,3. I IMF:s studie utgår man från att den 
totala ramen för garantiprogrammet på 1 500 miljarder kronor utgör statens 
exponering. 
I IMF:s studie beräknas värdet på garantierna med hjälp av 
prissättningen på marknaden för kreditswappar. Beräkningarna är baserade 
på en metodologi utarbetad av Moody’s kreditspreadmått (Expected Default 
Frequency Implied Credit Default Swap). Spreadarna är uttryckta i basis 
punkter och beräknade med utgångspunkt från estimering av implicita 
säljoptionsvärden för individuella banker. Data kommer från Moodys 
KMV Credit Edge databasen. Det diskonterade nuvärdet av förväntade 
förluster för garantier med en femårig löptid beräknades under alternativa 
återhämtningsscenarier med avseende på återvinningsgraden. Utöver 
ett grundalternativ redovisar man också två alternativa antaganden: 

ett konservativt antagande om återvinningsgrad på 40 procent och 
en optimistisk med en återvinningsgrad på 80 procent. Man antar en 
genomsnittlig löptid för garantierna på fem år. Kostnaden är den kumulativa 
kostnaden under den antagna löptiden om fem år. 
Förväntade kostnader för bankgarantiprogram, procent av BNP 
GarantierBruttoSpreadarFörväntad kostnadPunkt 
estimatOptimistisk/
KonservativIntervallPunktestimatSverige47,3173138/4493,1 - 9,74,0G2012,41,1 - 3.62,0Utvecklade 
ekonomier19,71,9 - 5,83,2

 Likviditetsstöd 
Likviditetsstödet avser Riksbankens likviditetsstöd i dollar och kronor till 
bankerna. IMF beräknar att stödet motsvarar 487 miljarder kronor eller 15,3 
procent av BNP. I likviditetsstödet ingår SEK 180 miljarder i ett låneprogram 
med löptid mellan tre och sex månader, ett program i amerikanska dollar till 
riksbankens primära penningpolitiska motparter, SEK 75 miljarder genom ett 
certifierat program samt särskilt likviditetsstöd med en kredit på upp till 5 
miljarder kronor till Kaupthing Bank Sverige AB. 
IMF antar att återvinningsgraden för dessa stödåtgärder uppgår till 90 
procent. Nettokostnaden i procent av BNP blir därmed 1,5 procent. 
Förväntade kostnader för statliga stödåtgärder, procent av BNP 
LikviditetsstödBruttoNettoSverige15,31,5G2012,21,2Utvecklade ekonomier18,21,8

Sammanfattningsvis uppgår enligt IMF:s beräkningar de förväntade 
kostnaderna för de statliga stödåtgärderna till 7,7 procent av BNP eller 244 
miljarder kronor. Garantiprogrammet för bankernas och bostadsinstitutens 
medelfristiga finansiering uppgår till 4 procent av BNP, motsvarande 127 
miljarder kronor. 

3 Riksgäldens bedömning av effekterna på statens finanser 
InledningRiksgälden lämnar kvartalsvis en redovisning till regeringen av aktiva 
åtaganden enligt stödlagen där även planerade åtgärder av väsentlig 
ekonomisk betydelse ska redovisas. Som underlag har jag använt rapporten 
för tredje kvartalet (2009:K3). 
Beräkningar av likviditetsstöd från riksbanken finns naturligtvis inte 
med i Riksgäldens bedömning och inte heller det som IMF betecknar 
som direkt statligt stöd. Riksgälden betraktade de omvända reporna i 
bostadsobligationer som säkra placeringar med god avkastning. Av de tre 
huvudkategorierna av stödåtgärder som IMF studerar direkt statligt stöd, 
likviditetsstöd från riksbanken och garantier för bankernas medelfristiga 
finansiering återstår då det sistnämnda. 
Garantiprogrammet har förlängts ett par gånger och löper nu fram till 
den 30 april 2010. Det belopp som kan garanteras i ett enskilt institut är 
förfallande skuldförbindelse under den period som garantiprogrammet löper. 
Det samlade programmet uppgår till 1 500 miljarder kronor. Tabellen nedan 
pekar på att det svenska bankgarantiprogrammet, räknat som andel av BNP, 
är mycket omfattande. I procent av BNP uppgår det svenska programmet 
till 47,3 procent, vilket är den näst högsta andelen bland de länder som IMF 
studerar. Irland har bankgarantiåtaganden motsvarande 257 procent av BNP 
medan länder som USA, England och Frankrike ligger på en nivå mellan 16 
och 31 procent. 
Det omfattande programmet motiverar Riksgälden med att 
alternativkostnaden för att under hösten 2008/vintern 2009 inte införa 
systemet hade varit extremt hög. Syftet med garantiprogrammet är att 
underlätta bankernas och bostadsinstitutens upplåning med det yttersta 
syftet att förbättra förutsättningar för företag och hushåll som behöver 
låna pengar. Bankernas och övriga kreditinstituts förmåga att fullgöra 
sina förpliktelser har en avgörande betydelse för hur kreditförsörjning och 
betalningsförmedling fungerar. Mer eller mindre välgrundade misstankar att 
en bank har problem kan leda till att andra banker får problem, vilket i sin tur 
kan leda till en systemkris som påverkar såväl betalningsförmedlingens som 
kreditgivningens funktionssätt. Om förtroendet för systemet allvarligt rubbas 
kan en vikande konjunktur snabbt övergå i en djup depression. 
Riksgälden menar också att införandet av garantiprogrammet, med 
undantag av garantier till mindre institut, inte i realiteten ökade statens 
kostnader. Garantiprogrammet snarare formaliserade statens implicita 
åtaganden. Riksgälden betonar att statens reella exponering gentemot 
det svenska banksystemet vare sig är begränsat till de faktiskt utställda 
garantierna eller till det samlade programmets maximala belopp om 1 500 

miljarder kronor. Med eller utan ett formellt program för bankgarantier 
menar riksgälden att staten måste förhindra konkurser i systemviktiga 
banker, det vill säga bankkonkurser som kan äventyra stabiliteten i det 
finansiella systemet. Endast i det fall garantier ställs ut till institut som vid 
ett fallissemang inte kan anses systemviktiga tar staten på sig en utökad risk. 
Erfarenheterna från finanskrisen visar att det inte är en enkel uppgift att på 
förhand avgöra gränsen för systemviktighet. 
Ett tredje argument som Riksgälden anför för det omfattande 
garantiprogrammet är att staten genom sitt ägande (av exempelvis SBAB) 
har stora sådana implicita åtaganden att statens reella åtaganden inte har 
ökat i och med företagets deltagande i programmet. 
Under förutsättning att inga implicita åtaganden föreligger vad gäller 
att förhindra konkurser i systemviktiga banker innebar införandet av 
garantisystemet en utökad risk för staten. Riksgälden skattar den förväntade 
kostnaden och intäkterna för staten från garantisystemet. Den förväntade 
kostnaden beror på vilken exponering garantisystemet har mot institutet, 
sannolikheten för konkurs och återvinningsgraden. Den förväntade förlusten 
= P x G x (1 – R), där P = sannolikheten för att garantitagaren (banken) ställer 
in betalningarna, G = det garanterade beloppet och R = återvinningsgraden 
vid en betalningsinställelse, det vill säga hur stor del av det infriade beloppet 
som kan återvinnas vid en betalningsinställelse 
Garantisystemets exponeringExponeringen motsvarar i Riksgäldens kalkyl de utställda garantierna per 
institut. 
Total ramUtestående garantierInstitut081231090306090615090930Swedbankkoncernen544146212316275Övriga3372243733Totalt871148236353308

Den totala volymen utställda garantier uppgick till 308 miljarder kronor den 
30 september. Swedbankkoncernen (Swedbank AB och Swedbank Hypotek 
AB) står för 275 miljarder kronor eller nära 90 procent av garantierna. 
Rikgälden antar här att inga nya aktörer träder in och att inga fler garantier 
ställs ut samt att samtliga nu garanterade lån hålls till förfall. 

Sannolikheten för fallissemangFör att beräkna konkurssannolikheter använder Riksgälden en kreditrating 
av banker som bortser från ett explicit eller implicit statligt stöd.117 Eftersom 
det är den förväntade kostnaden för staten som ska beräknas är det korrekt 
att inte använda den rating som man normalt tillämpar och som utgår från 
statligt stöd. För de institut som saknar rating har för enkelhets skull den 
rating som Swedbank har använts. Sannolikheten för fallissemang på ett års 
sikt varierar mellan 0,003 procent för SBAB och 0,15 procent för Volvofinans 
AB och 0,33 för övriga banker. Konkurssannolikheten ökar naturligtvis med 
löptiden på garantierna. Nedanstående tabell illustrerar detta för Swedbanks 
konkurssannolikhet.
Konkurssannolikhet i Swedbank
LöptidSumma utestående skuldförbindelser, 
miljarder kronorKonkurssannolikhet< 1 år90 0,329≥ 1 till 3 år136 1,545< 3 till 5 år403,195

 ÅtervinningsgradVid beräkning av återvinningsgraden antas 49 procent av garantibeloppet 
kunna återvinnas vid en konkurs. Detta anger Riksgälden vara den 
genomsnittliga återvinningsgraden vi konkurser av samtliga företag. 
Eftersom återvinningsgraden är högre i samband med bankkonkurser 
innebär återvinningsantagandet att den förväntade förlusten sannolikt 
överskattas i beräkningarna. 
Förväntad kostnad för garantisystemetMed utgångspunkt från den antagna exponeringen, konkurssannolikheten 
och återvinningsgraden erhåller Riksgälden följande förväntade kostnader 
för garantisystemet. 
Förväntad kostnad för garantisystemet 
MotpartUtestående 
garantiåtagande, 
mdkrFörväntad 
kostnad,
mnkrFörväntad kostnad, 
procent 
garantiåtagandenFörväntad 
kostnad,
procent av BNP 
Totalt307,91 1280,370,04

117 Rating: Moodys BRA (utan hänsyn till externt stöd).

Den förväntade kostnaden för garantiprogrammet uppgår alltså till 1,1 
miljarder kronor enligt Riksgäldens bedömning. Swedbank svarar för den 
absoluta merparten av denna kostnad. 
Den förväntade kostnaden är en bruttouppskattning eftersom 
garantiavgifter inte är inkluderade i kalkylen. Enligt budgetlagens 
bestämmelser ska en garantiavgift motsvara statens ekonomiska risk och 
övriga kostnader för åtagandet. Detta har tolkats som att huvudregeln 
är att avgiften ska beräknas på basis av den förväntade kostnaden 
för garantin. Om avgifterna för garantierna och kreditramarna följer 
budgetlagens bestämmelser skulle den förväntade kostnaden med ett 
administrationspåslag motsvara avgifterna för garantierna. 
En marknadsaktör skulle utöver den förväntade kostnaden också 
kräva ett riskpremium. Det betyder att marknadsanpassade avgifter, 
som EU:s regler om statsstöd kräver, motsvarar ett belopp som är högre 
än den förväntade kostnaden för ett garantiinfriande. Avgiften med en 
löptid upp till ett år är 0,5 procent av det garanterade beloppet. Avgiften 
för längre löptider bestäms för de fyra storbankerna med utgångspunkt 
från marknadspriset för kreditswappar (CDS-spreadar) under normala 
marknadsförhållanden. Det betyder att avgiften är differentierad med 
avseende på risken i respektive institut. Avgifterna för dessa banker varierar 
mellan 0,75 och 0,83 procentenheter. För de institut, eller obligationer, som 
saknar historiska marknadspriser för kreditswappar bestäms avgiften utifrån 
en schablonmetod baserad på kreditbetyg (rating). 
Med dessa avgifter uppgår den nuvärdesberäknade intäkten till 6,1 
miljarder kronor. 
Ett alternativt synsätt: Ett katastrofscenario med statligt kapitaltillskottBeräkningen av den förväntade kostnaden för staten enligt ovan utgår från 
att garantierna kan komma att infrias, det vill säga att en bank kan komma 
att ställa in betalningarna. Riksgälden anser korrekt att det är orimligt att 
räkna med att systemviktiga banker tillåtts fallera. Av det skälet kommer 
de garantier som är riktade mot systemviktiga banker aldrig att leda till att 
garantierna infrias och att några direkta kostnader vid infrianden av garantier 
uppstår. Om en bank närmar sig obestånd kommer staten att gripa in och 
stödet lämnas då i form av ett kapitaltillskott. 
För att belysa hur bankernas intjäningsförmåga, kreditförluster och 
kapitalkrav utvecklas vid olika alternativa och hypotetiska scenarier 
genomför Riksbanken och FI så kallade stresstester för de fyra storbankerna. 
Stresstester syftar till att undersöka om bankerna i olika situationer kommer 
att ha tillräckligt mycket kapital för att uppnå de lagstadgade målen. 

Stresstesterna ska inte betraktas som prognoser utan ger snarare en 
indikation om hur intjäning, kreditförluster och kapitalkrav kommer att 
utvecklas i ett visst konstruerat scenario. Härigenom får man en uppfattning 
om bankernas förmåga att möta vissa ogynnsamma ekonomiska 
omständigheter och hur deras kapitaltäckning påverkas av olika antaganden. 
En banks finansiella motståndskraft mot en kraftig konjunkturnedgång 
beror på bankens kapital i förhållande till riskexponeringen. Omfattningen 
av dessa risker beror på exponeringen för olika krediter (hushåll/företag, 
svenska/utländska osv.), deras sannolikhet för fallissemang och storleken 
på förlusten givet ett fallissemang. Metoden för att mäta kreditrisken är 
baserad på bankernas kapitaltäckningsrapporter där information finns kring 
exponering för olika portföljer och deras sannolikhet för fallissemang. En 
etablerad modell (Creditrisk+ / - modellen) används för att analysera hur 
scenarierna påverkar de riskvägda tillgångarna och därmed kapitalkravet. 
Finansinspektionen och Riksbanken har analyserat olika scenarier för 
bankerna. I dessa analyser klarar bankerna verksamheten utan statligt stöd. 
Bankerna är i dag med historiska mått välkapitaliserade och klarar att bära 
stora kreditförluster. Även i mycket pessimistiska scenarier klarar sig de 
två banker som har stora exponeringar i Baltikum utan statligt stöd om 
kreditförlusterna fördelas under två tre år. 
Riksgälden har kompletterat dessa studier med ett katastrofscenario 
där staten måste gripa in för att rädda svenska banker. Katastrofscenariot 
tar sin utgångspunkt i de stresstester som Riksbanken genomfört med 
kreditförluster i samma härad som Riksbankens sämsta utfall. Inte ens 
dessa förluster skulle innebära att bankerna hamnade under lagstadgade 
kapitaltäckningsregler. Därför antog Riksgälden att kreditförlusterna skedde 
momentant istället för att spridas ut över två tre år som i Riksbankens och 
Finansinspektionens stresstester. 
Riksgäldens katastrofscenario tar sin utgångspunkt i de svenska 
bankernas exponering mot öst (Baltikum, Ukraina, Ryssland och Polen). 
Den uppgick år 2008 till 600 miljarder kronor varav Baltikum och Ukraina 
svarade för 520 miljarder kronor. SHB har mindre än 10 miljarder kronor i 
utlåning i Öst och Nordeas exponering i öst är liten i förhållande till bankens 
totala utlåning. Därtill svarar det relativt stabila Polen för hälften av Nordeas 
krediter i öst. 
Under 2009 har exponeringen i öst minskat. De utsatta bankerna är 
Swedbank och SEB. Swedbank har en utlåning på 230 miljarder kronor (16 
procent av den totala lånestocken) i öst och SEB:s utlåning uppgår till 210 
miljarder eller 13 procent av den totala stocken. 

4 Jämförelse mellan IMF:s och Riksgäldens bedömningar 
InledningIMF och Riksgälden kommer alltså fram till vitt skilda bedömningar av de 
förväntade kostnaderna för garantiprogrammet. Den förväntade förlusten 
är lika med P x G x (1 – R), där P = sannolikheten för att garantitagaren 
(banken) ställer in betalningarna, G = det garanterade beloppet och R = 
återvinningsgraden vid en betalningsinställelse, det vill säga hur stor del 
av det infriade beloppet som kan återvinnas vid en betalningsinställelse. 
Skillnaden mellan de två bedömningarna kan alltså dekomponeras i skilda 
antaganden beträffande de tre parametrarna P, G och R. 
Bruttoexponering 
Det samlade 
programmets 
övre gränsSumman av 
individuella 
garantiramar för 
anslutna institutUtestående garantier200812-31200903-06200906-15200909-30Totalt1 500871148236353308

En avgörande skillnad mellan IMF:s beräkning och Riksgäldens 
bedömning av den förväntade kostnaden för garantisystemet för 
bankernas och bostadsinstitutens medelfristiga upplåning är den antagna 
exponeringen. Det maximala belopp som kan garanteras i ett individuellt 
institut är summan av förfallande skuldförbindelser under den period 
som garantiprogrammet löper. Summan av dessa skuldförbidelser för 
kvalificerade institut begränsas till 1 500 miljarder kronor. IMF utgår från 
att det är det samlade programmet om 1 500 miljarder kronor som utgör 
exponeringen. Riksgälden å andra sidan antar att det är bruttoexponeringen 
per institut för de vid beräkningstillfället utställda garantierna i systemet. 
Den totala volymen utställda garantier uppgick till 308 kronor per den 30 
september 2009. Riksgäldens beräkningar utgår från att inga nya aktörer 
ansluter till systemet och att inga fler garantier ställs ut. Man antar också att 
nu garanterade lån hålls till förfall. 
BruttoexponeringFörväntad kostnad 
efter återvinning, %
Miljarder 
kronorIMF1 5008,47 %127Riksgälden3070,37 %1,1



Återvinningsgrad och konkurssannolikhetSkillnaden i antagandet vad gäller bruttoexponering förklarar en stor del 
av diskrepansen mellan IMF:s och Riksgäldens skattning av förväntade 
kostnader. Vad gäller återvinningsgraden skiljer sig inte bedömningarna 
särskilt mycket åt. Riksgälden antar en återvinningsgrad om 49 procent och 
IMF anger intervallet 39,1 - 85,6 med ett punktestimat om 62,4 procent. 
Den avgörande skillnaden i de två bedömningarna är 
konkurssannolikheten. Konkurssannolikheten ökar med löptiden 
på garantierna. I Riksgäldens beräkningar har hänsyn tagits till 
löptidsstrukturen hos de utställda garantierna medan IMF antar att löptiden 
för samtliga garantier är fem år. Att det antagandet är helt avgörande för 
kalkylerna illustreras exempelvis av att Swedbanks konkurssannolikhet 
på tre års sikt är nästan 10 gånger större än sannolikheten att banken 
ställer in betalningarna under det närmaste året. Eftersom huvuddelen av 
garantierna har en löptid på mindre än tre år överskattar IMF de förväntade 
kostnaderna högst väsentligt. Ytterligare en viktig faktor är att IMF:s 
estimering av konkurssannolikhet innefattar inte endast den förväntade 
konkurssannolikheten utan också en riskpremie medan Riksgäldens 
estimeringar är ”rena” konkurssannolikheter. 
IMF:s beräkning utgår med andra ord från en marknadsmässig 
avgift. En sådan avgift är alltid högre än vad som krävs för att täcka den 
förväntade kostnaden. Utöver den förväntade kostnaden kräver en privat 
aktör kompensation för risken att den faktiska kostnaden kan bli högre än 
den förväntade kostnaden. Studier av prissättningen av företagsobligationer 
ger en uppfattning om riskpremiens storlek, det vill säga skillnaden mellan 
förväntad kostnad och en marknadsanpassad avgift. Dessa studier indikerar 
att riskpremien kan vara högre än den förväntade kostnaden. Allt annat 
lika innebär det att IMF för varje given löptid överskattar den förväntade 
kostnaden med en faktor 2. 
IMF har alltså på ett antal punkter kraftigt överskattat de förväntade 
kostnaderna för garantisystemet. Resultaten från Riksgäldens 
katastrofscenario styrker denna bedömning.
5 Redovisning av risker med och kostnader för åtgärdernaDe nya garantiåtagandena och krediterna innebär potentiellt stora 
risker i form av framtida utgifter vid eventuella garantiinfrianden eller 
kreditförluster. Effekterna på de offentliga finanserna kan bli betydande. 
Det saknas i dag en överblick över de risker och förväntade kostnader 
som statens olika finansiella åtaganden med anledning av krisen kan leda 
till. Regeringen konstaterade i vårpropositionen att ”det inte är möjligt 
att i dagsläget uppskatta hur mycket de vidtagna åtgärderna i slutändan 

kommer att påverka statens finanser”. En mer öppen redovisning 
av olika alternativscenarier skulle emellertid vara informativ och 
trovärdighetsskapande. En bättre förståelse för statens ökade finansiella 
risktagande har stor betydelse för möjligheterna att föra en uthållig 
konjunkturpolitik. Med tanke på den snabba händelseutvecklingen är 
det förståeligt att redovisningen av det finansiella risktagandet har varit 
ofullständig. Det finns emellertid ett behov av att utveckla analysen på detta 
område. 
Rapporten ”Riksgäldens åtgärder för att stärka stabiliteten i det 
finansiella systemet” (2009:K3) ger en god överblick över det finansiella 
risktagandet för en delmängd av de statliga åtgärderna. I den rapporten 
lämnas en redovisning av det statliga bankgarantiprogrammet, 
kapitaltillskottsprogrammet för banker och bostadsinstitut och stödåtgärder 
till banker och andra kreditinstitut i kris samt den stabilitetsfond som 
finansierar statens stödinsatser inom ramen för stödlagstiftningen. De 
förväntade effekterna på statens finanser av de nya uppdragen som 
Riksgälden erhöll inom ramen för den nya stödlagen rapporteras på ett 
föredömligt tydlig sätt. 
I en rapportering som syftar till att ge regering och riksdag en överblick 
över statens samlade risktagande krävs två slag av kompletteringar i 
förhållande till Riksgäldens redovisning. För det första bör redovisningen 
innehålla samtliga statliga åtgärder i samband med finanskrisen och 
inte bara de nya uppdragen som Riksgälden erhöll inom ramen för 
stödlagstiftningen. För det andra döljer de beräkningar som Riksgälden 
genomför det ”faktum att mycket stora negativa utfall kan uppstå med liten 
sannolikhet.” Storleken på de oförväntade kostnaderna redovisas med andra 
ord inte alls. 
Utöver en redovisning av de förväntade kostnaderna för de nya 
uppdragen enligt stödlagen skulle den förstnämnda kompletteringen 
innefatta en motsvarande redovisning av insättargarantin, stödet till 
exportindustrin, stödet till små och medelstora företag, garantiåtaganden till 
Europeiska investeringsbanken samt stödet till fordonsindustrin. 
Den andra kompletteringen är en redovisning av olika scenarier 
med stora förluster. Riksgälden har som ovan redogjorts för genomfört 
stresstester av de fyra storbankernas förutsättningar att hantera en betydligt 
sämre utveckling av samhällsekonomin och kreditförluster än den som 
ligger i ett huvudscenario. En liknande analys för exempelvis exportindustrin 
skulle vara enkel att genomföra. Det handlar här inte om några komplicerade 
simuleringsmodeller som genererar sannolikhetsfördelningar över 
förväntade förluster. Skattningar av något katastrofscenario motsvarande det 
som Riksgälden genomfört för att studera bankernas motståndskraft mot en 
kraftig konjunkturnedgång ger en tillräcklig komplettering av den bild som 
förväntade kostnader ger.


