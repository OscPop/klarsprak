






















RiR 2009:07
Beslut om sjukpenning 
– har Försäkringskassan tillräckliga underlag? 

ISBN 978 91 7086 178-9
RiR 2009:07
Tryck: Riksdagstryckeriet, Stockholm 2009

Till regeringen
Socialdepartementet
Datum: 2009-05-18
Dnr: 31-2008-0055
Beslut om sjukpenning – har Försäkringskassan 
tillräckliga underlag? 
Riksrevisionen har granskat om Försäkringskassan har tillgång till underlag 
av tillräcklig kvalitet vid beslut om sjukpenning. Resultatet av granskningen 
redovisas i denna granskningsrapport.
 Företrädare för Regeringskansliet och Försäkringskassan har fått tillfälle 
att faktagranska och i övrigt lämna synpunkter på utkast till rapport.
 Rapporten överlämnas till regeringen i enlighet med 9 § lagen 
(2002:1022) om revision av statlig verksamhet m.m. Rapporten överlämnas 
samtidigt till Riksrevisionens styrelse.
 Rapporten innehåller slutsatser och rekommendationer som avser  
Försäkringskassan. Riksrevisionen kommer att följa upp granskningen.
 Riksrevisor Karin Lindell har beslutat i detta ärende. Revisionsdirektör 
Sofia Lidström har varit föredragande. Revisionsdirektör Maria Söderberg  
och revisionsdirektör Anders Viklund har medverkat vid den slutliga handläggningen. 
Karin Lindell Sofia Lidström
För kännedom:
Försäkringskassan

Innehåll
Sammanfattning 5
1 Inledning 13 
1.1 Motiv för granskning 13 
1.2 Syfte och revisionsfrågor 14 
1.3 Bedömningsgrund 14 
1.4 Metod 16
2 Riktlinjer för handläggningen 19 
2.1 Medicinskt underlag 20 
2.2 Den försäkrades begäran om sjukpenning 22 
2.3 Yttrande från försäkringsläkare 23 
2.4 Läkarutlåtande om hälsotillstånd och särskilt läkarutlåtande 23 
2.5 SASSAM-kartläggning 24 
2.6 Protokoll från avstämningsmöte 24 
2.7 Rehabiliteringsunderlag 25 
2.8 Rehabiliteringsplan och plan för återgång i arbete 25 
2.9 Sakkunniggranskning 25 
2.10 Beslutsunderlag och handläggningstider 26
3 Tidigare rapporter om brister i underlag och handläggning 27 
3.1 Kvalitet i handläggning 27 
3.2 Försäkringskassans metoder och underlag 28 
3.3 Försäkringskassans kvalitetskontroll 28 
3.4 Bristfälliga läkarintyg 29 
3.5 Samband mellan kvalitet i läkarintyg och sjukfrånvaro 31
4 Bakgrund om de försäkringsmedicinska rådgivarna 33
5 Kvalitet i beslutsunderlagen 35 
5.1 De medicinska underlagen saknar viktig information 36 
5.2 De försäkrade har inte alltid beskrivit hur sjukdomen påverkar  
 möjligheten att arbeta 40 
5.3 Yttrande från försäkringsläkare finns oftare i avslagsärenden 40 
5.4 Försäkringsläkarens bedömning väger tungt 41 
5.5 Avslag sakkunniggranskas inte alltid 42 
5.6 Andra typer av beslutsunderlag förekommer sällan och upprättas  
 sent i de fall de finns 43 
5.7 Utformningen av Försäkringskassans blanketter brister 45 
5.8 Sammanfattande iakttagelser 46

6 Likformighet i sjukpenningärenden 47 
6.1 Vissa skillnader i beslut och beslutsunderlag för olika grupper 47 
6.2 Skillnader i handläggningstid mellan olika grupper 48 
6.3 Sammanfattande iakttagelser 50
7 Regeringens styrning av kvaliteten i beslutsunderlagen 51
8 Slutsatser och rekommendationer 53 
8.1 Försäkringskassan saknar ofta underlag av tillräcklig kvalitet vid  
 beslut om sjukpenning 53 
8.2 Alltför många underlag kan användas för samma typ av bedömning 55 
8.3 Bristande underlag vid bedömning av arbetsförmåga 56 
8.4 Försäkringsmedicinska rådgivarens roll måste vara tydlig 57 
8.5 Övriga beslutsunderlag saknas ofta och upprättas sent i de fall de finns 58 
8.6 Skillnader i beslut, beslutsunderlag och handläggningstid finns  
 mellan olika grupper 58 
8.7 Riksrevisionens avslutande kommentarer 59 
8.8 Rekommendationer 60
Källförteckning 61
Bilaga 1 - Metodbeskrivning för granskning av sjukpenningärenden 65 
Bilaga 2 - Frågeformulär aktgranskning 67 
Bilaga 3 - Resultat från aktgranskning 73


7 RIKSREVISIONENBeslut om sjukpenning – har Försäkringskassan tillräckliga underlag?
 Sammanfattning
Den allmänna sjukförsäkringens utbetalning av sjukpenning och rehabiliteringspenning uppgick 2008 till närmare 25 miljarder kronor och de administrativa utgifterna uppgick till 3 miljarder kronor. Totalt fick ca 163 000 
personer sjukpenning eller rehabiliteringspenning under december 2008.1 
Det är Försäkringskassan som ansvarar för den allmänna sjukförsäkringen. 
En av Försäkringskassans uppgifter är därmed att fatta korrekta beslut om 
rätt till sjukpenning, rehabiliteringspenning och andra förmåner. 
 Granskningens syfte
Riksrevisionen har granskat om Försäkringskassan har tillgång till underlag 
av tillräcklig kvalitet vid beslut om sjukpenning. I granskningen har även 
studerats om Försäkringskassan använder beslutsunderlagen likformigt. 
För att besluten ska bli korrekta och likformiga, och för att trovärdigheten 
för sjukförsäkringen ska vara hög, är det av avgörande betydelse att beslutsunderlagen och handläggningen är av tillräckligt hög kvalitet. Hög kvalitet 
i handläggningen är även viktigt med tanke på att utgifterna för sjukförsäkringen är betydande. 
 Granskningens syfte har varit att undersöka dels vilka underlag som Försäkringskassan har inför beslut om sjukpenning och vilken kvalitet de håller, 
dels om faktorer som enligt regelverket inte ska påverka besluten ändå gör 
det. 
 Iakttagelser, slutsatser och rekommendationer i rapporten baserar sig 
huvudsakligen på information Riksrevisionen har fått genom att granska 
akter. För varje granskat sjukpenningärende har Riksrevisionen dels undersökt vilka underlag som finns i akten, dels bedömt kvaliteten på de viktigaste 
uppgifterna. Riksrevisionen har inte granskat om besluten i sjukpenningärendena är korrekta.
 Aktgranskningen har omfattat 355 sjukpenningärenden. De akter som 
har analyserats avser dels sjukpenningärenden som pågått minst 90 dagar 
och som 2007 avslutats med bifallsbeslut (bifallsärenden), dels sjukpenningärenden där Försäkringskassan 2007 sa nej till sjukpenning redan från 
början eller efter en tid med sjukpenning (avslagsärenden). 
1 I fortsättningen nämner vi inte rehabiliteringspenningen eftersom den står för en betydligt  
 mindre del av utgifterna jämfört med sjukpenningen. Resultat och resonemang gäller dock  
 även rehabiliteringspenningen.

8RIKSREVISIONEN Beslut om sjukpenning – har Försäkringskassan tillräckliga underlag?
 Riksrevisionens slutsatser
Utifrån granskningen av ett urval av sjukpenningärenden som avslutats  
under 2007 drar Riksrevisionen följande viktigare slutsatser:
 Försäkringskassan saknar ofta underlag av tillräcklig kvalitet vid beslut  
 om sjukpenning
Granskningen visar att det i en stor andel av de granskade underlagen i sjukpenningärenden saknas information som borde finnas inför beslut om rätt 
till sjukpenning. Riksrevisionens bedömning är därför att Försäkringskassan 
vid beslut om sjukpenning ofta saknar underlag av tillräcklig kvalitet. 
 DET MEDIcINSKA UNDERLAGET
Riksrevisionen konstaterar att alltför många medicinska underlag (läkarintyg) är bristfälliga. Dels saknar underlagen ofta obligatoriska uppgifter, dels 
är uppgifterna många gånger inte av tillräcklig kvalitet. I 73 procent av de 
granskade ärendena är en eller flera av de sju obligatoriska uppgifterna i de 
medicinska underlagen otillräckliga. Arbetsuppgifternas innehåll är den uppgift i det medicinska underlaget som oftast saknas eller är bristfällig (68 procent). Bristerna är större i bifallsärenden än i avslagsärenden. I 75 procent av 
bifallsärendena är de medicinska underlagen otillräckliga, vilket kan jämföras 
med 50 procent i avslagsärenden. 
 Riksrevisionen har funnit att bristfälliga medicinska underlag ytterst 
sällan kompletteras. Konsekvensen om underlagen inte kompletteras är att 
risken för felaktiga beslut ökar. 
 ÖVRIGA BESLUTSUNDERLAG
Vad gäller andra underlag som kan förekomma i ett sjukpenningärende visar 
granskningen bland annat att: 
• var femte försäkrad har inte – eller endast delvis – beskrivit hur  
 sjukdomen nedsätter arbetsförmågan, 
• i fyra av tio fall där så kallad SASSAM-kartläggning har genomförts fram 
 går inte vad kartläggningen lett till2, 
• i sju av tio ärenden har inte avstämningsmöte genomförts,
• sakkunniggranskning saknas i var femte avslagsärende. 
2 SASSAM är en förkortning av Strukturerad Arbetsmetod för Sjukfallsutredning och  
 SAMordnad rehabilitering.

9 RIKSREVISIONENBeslut om sjukpenning – har Försäkringskassan tillräckliga underlag?
 Riksrevisionen anser att det är anmärkningsvärt att de obligatoriska 
uppgifterna i det medicinska underlaget i så stor utsträckning saknas eller är 
bristfälliga samt att komplettering sker i så liten grad. Granskningens resultat visar därmed att Försäkringskassans handläggare ofta saknar underlag av 
tillräcklig kvalitet vid beslut om sjukpenning. Detta ger sämre förutsättningar 
för att besluten blir korrekta och rättssäkra. Risken ökar för att personer som 
har rätt till sjukpenning inte blir beviljade sådan, medan personer som inte 
har rätt till sjukpenning ändå får det.
 Bristande bedömning av arbetsförmåga
De underlag för medicinsk bedömning som Försäkringskassan kan ha 
tillgång till har alla samma huvudsakliga syfte – att bedöma funktionsnedsättningen och dess inverkan på arbetsförmågan.3 Utifrån en kvalitativ 
bedömning av olika medicinska underlag kan Riksrevisionen konstatera att 
underlagen i varierande grad uppfyller sitt syfte.
 Riksrevisionen anser att det medicinska underlaget brister vad gäller 
läkarens bedömning av individens arbetsförmåga. Läkaren ska idag beskriva 
hur sjukdomen påverkar funktionsförmågan, medan någon beskrivning av 
konsekvenser för arbetsförmågan inte behöver göras. Samtidigt ska läkaren 
i intyget bedöma graden av arbetsförmåga. Försäkringskassan får därmed 
uppgift om graden av arbetsförmåga men ingen information om vad uppgiften baserar sig på. Det är därför enligt Riksrevisionens uppfattning viktigt att 
läkaren även ger en beskrivning av arbetsförmågan i det medicinska underlaget. 
 Vidare visar genomgången att läkarutlåtanden och medicinska underlag 
ofta brister i bedömningen av arbetsförmåga, medan yttranden från försäkringsläkare (idag benämnda försäkringsmedicinska rådgivare) ofta har en 
tydlig sådan bedömning. Det betyder att den läkare som skriver det för Försäkringskassan många gånger mest användbara underlaget inte träffar den 
försäkrade. Riksrevisionens granskning visar också att försäkringsläkarens 
yttrande väger tungt i beslutsprocessen. Eftersom försäkringsläkaren är hänvisad till andra läkares medicinska underlag finns det en risk för att yttrandet 
bygger på bristfälligt underlag. 
 Det vanligaste läkarutlåtandet är läkarutlåtande om hälsotillstånd, vilket 
normalt utfärdas av den läkare som utfärdat det medicinska underlaget. 
Särskilt läkarutlåtande utfärdas av läkare med särskild behörighet och utbildning i försäkringsmedicin. Det är Riksrevisionens uppfattning att det kan finnas anledning att i högre grad använda sig av särskilt läkarutlåtande, dels för 
att få en annan läkares bedömning, dels för att få en bedömning av en läkare 
som har försäkringsmedicinsk kompetens. 
3 Medicinskt underlag, läkarutlåtande samt yttrande från försäkringsläkare. 

10RIKSREVISIONEN Beslut om sjukpenning – har Försäkringskassan tillräckliga underlag?
 Försäkringsmedicinska rådgivarens roll måste vara tydlig 
De försäkringsmedicinska rådgivarna arbetar idag bland annat med att på 
initiativ av Försäkringskassans handläggare yttra sig över den försäkrades 
medicinska situation utifrån det medicinska underlaget.
 Försäkringskassan har nyligen beslutat om en förändrad roll för de försäkringsmedicinska rådgivarna. Tanken är att dagens skriftliga yttranden på 
sikt ska tas bort, och istället ska den försäkringsmedicinska rådgivaren vid 
behov endast fungera som konsultativt stöd vid handläggarens beslut om 
sjukpenning. Yttrandet från de försäkringsmedicinska rådgivarna kommer 
i sin nuvarande form att på sikt försvinna med den nya ordningen och det 
är i nuläget oklart om, och i så fall hur, dokumentationen av handläggarens 
kontakter med den försäkringsmedicinska rådgivaren ska ske. 
 De försäkringsmedicinska rådgivarnas roll i nuvarande beslutsprocess är 
tydlig och deras bedömningar dokumenteras i yttranden till handläggarna. 
Aktgranskningen visar också att yttranden från försäkringsmedicinska rådgivare väger tungt i beslutsprocessen. Givet att Försäkringskassan kommer 
att använda rådgivarnas kompetens anser Riksrevisionen att arbetet även 
fortsättningsvis bör organiseras på ett tydligt och transparent sätt. 
 Övriga beslutsunderlag saknas ofta och upprättas sent i de fall de finns
I många sjukpenningärenden saknas andra typer av beslutsunderlag utöver 
sjukförsäkran och medicinskt underlag. Exempelvis har Försäkringskassan 
endast hållit avstämningsmöte i 31 procent av sjukfallen, medan plan för 
återgång i arbete/rehabiliteringsplan upprättats i 41 procent. 
 Det dröjer oacceptabelt lång tid innan Försäkringskassan genomför 
olika aktiviteter och insatser för den som är sjukskriven eller som ansökt om 
sjukpenning. Till exempel tar det under den studerade perioden i genomsnitt 
nästan ett år (332 dagar) från att sjukförsäkran inkommit till att avstämningsmöte hålls. För 12 procent av ärendena dröjer det mer än två år innan 
ett avstämningsmöte genomförs. Vidare tar det i genomsnitt 165 dagar till 
att plan för återgång i arbete/rehabiliteringsplan upprättas. I 14 procent av 
de sjukfall där en sådan plan upprättats skedde det först när sjukskrivningen 
pågått ett år eller längre. 
 Riksrevisionen konstaterar att insatser genomförs – och beslutsunderlag 
upprättas – påfallande sent i sjukskrivningsprocessen. Det är ytterst viktigt 
att insatser för den försäkrade genomförs tidigt i syfte att underlätta individens återgång i arbete i de fall en sådan återgång är aktuell. Tidiga insatser 
är dessutom viktiga så att kostnaderna för sjukförsäkringen kan hållas så 
låga som möjligt.  

11 RIKSREVISIONENBeslut om sjukpenning – har Försäkringskassan tillräckliga underlag?
 Skillnader i beslut, beslutsunderlag och handläggningstid finns mellan  
 olika grupper
Granskningen visar att det finns skillnader mellan olika grupper både vad 
gäller Försäkringskassans beslut och beslutsunderlag. Resultaten visar 
exempelvis att höginkomsttagare i högre utsträckning får sina sjukpenningansökningar beviljade jämfört med låginkomsttagare. Riksrevisionen pekar 
i rapporten på ett par tänkbara förklaringar till skillnaden (se avsnitt 6.1). I 
övrigt har Riksrevisionen inte funnit några statistiskt säkerställda skillnader i 
besluten vad gäller kön, ålder, födelseland eller diagnos. Beträffande beslutsunderlagen finns det vissa skillnader mellan inkomstgrupper och typ av 
diagnos, medan skillnader mellan andra grupper saknas.
 Även den tid det tar för Försäkringskassan att ta fram beslutsunderlag 
och fatta beslut skiljer sig – främst beroende på ålder och diagnos. 
 Utifrån datamaterialet kan Riksrevisionen inte dra några slutsatser om 
skillnaderna beror på att avsteg gjorts från kravet på likabehandling. Riksrevisionen konstaterar dock att det är viktigt att Försäkringskassan systematiskt 
analyserar om det förekommer några skillnader i beslut, beslutsunderlag 
och handläggningstid mellan olika grupper och i förekommande fall även 
studerar vad orsaken är. Obefogade skillnader behöver uppmärksammas, 
eventuella skillnader i bedömning minimeras och kravet på likabehandling 
säkerställas.
 Riksrevisionens avslutande kommentarer 
Riksrevisionen har i granskningen funnit att Försäkringskassan ofta fattar beslut på otillräckliga underlag och att handläggningen inte fungerar effektivt. 
I huvudsak bedömer Riksrevisionen att de förbättringar som behöver göras 
på området inte innebär ökade totala kostnader. Att genomföra insatser och 
ta fram beslutsunderlag i ett tidigt skede kan komma att medföra ökade 
administrativa kostnader, men det är Riksrevisionens uppfattning att denna 
kostnad mer än väl motsvarar den besparing som kan göras för sjukförsäkringen som helhet. Det är Försäkringskassans ansvar att handläggningen av 
sjukpenningärenden sker effektivt, medan regeringen har ett styrnings- och 
uppföljningsansvar.

12RIKSREVISIONEN Beslut om sjukpenning – har Försäkringskassan tillräckliga underlag?
 Riksrevisionens rekommendationer
Utifrån granskningens iakttagelser och slutsatser rekommenderar  
Riksrevisionen att Försäkringskassan:
• säkerställer att det finns underlag av tillräcklig kvalitet i ett tidigt skede  
 vid varje beslut om sjukpenning,
• ändrar blanketten för det medicinska underlaget i syfte att få en  
 beskrivning av arbetsförmågan av läkaren,
• i större utsträckning använder sig av särskilt läkarutlåtande i syfte att  
 få en bedömning av en annan läkare som dessutom har försäkringsmedicinsk kompetens, 
• säkerställer att den nya rollen för de försäkringsmedicinska rådgivarna  
 inte medför att dokumentationen blir bristfällig, 
• systematiskt analyserar skillnader mellan olika grupper vad gäller beslut,  
 beslutsunderlag och handläggningstider samt i förekommande fall även  
 studerar vad orsaken är.

13 RIKSREVISIONENBeslut om sjukpenning – har Försäkringskassan tillräckliga underlag?
1 Inledning
1.1 Motiv för granskning
Den allmänna sjukförsäkringens utbetalning av sjukpenning och rehabiliteringspenning uppgick år 2008 till närmare 25 miljarder kronor. Utgifterna 
för att administrera de båda ersättningsformerna uppgick samma år till 3 
miljarder kronor. Totalt fick ca 163 000 personer sjukpenning eller rehabiliteringspenning under december 2008.4 
 Det är Försäkringskassan som ansvarar för den allmänna sjukförsäkringen. En av Försäkringskassans uppgifter är därmed att fatta korrekta 
beslut om rätt till sjukpenning, rehabiliteringspenning och andra förmåner. 
För att besluten ska bli korrekta och likformiga, och för att trovärdigheten för 
sjukförsäkringen ska vara hög, är det avgörande att beslutsunderlagen och 
handläggningen är av tillräckligt hög kvalitet. 
 Det finns indikationer på problem som rör beslutsunderlagen i Försäkringskassans handläggning av sjukpenningärenden. Riksrevisionen har i 
förstudien som föregick granskningen konstaterat att:
• det funnits kvalitetsbrister i de medicinska underlag som behandlande  
 läkare skriver,5
• läkare har tagit andra hänsyn än vad regelverket medger,
• Försäkringskassans eget instrument för mätning av kvaliteten i handläggningen visar att endast 75 procent av besluten om sjukpenning  
 bygger på tillräckligt underlag. Eftersom det har framkommit att det  
 finns brister i dessa mätningar bör siffran dock tolkas med försiktighet. 
Problemindikationerna finns närmare beskrivna i kapitel 3. Ett ytterligare 
motiv för denna granskning är att Riksrevisionen genomför en samlad 
ansats under de närmaste åren där transfereringssystemens hållbarhet ska 
studeras. En av de aspekter som ska belysas är om det vid beslut som rör 
bidrag och allmänna försäkringar finns tillgång till bra beslutsunderlag och 
om systemen kan förhindra obefogade skillnader i beslut och handläggning. 
Om den som ansöker om eller får pengar från ett transfereringssystem särbehandlas beroende på kön, ålder, födelseland, vistelseort, utbildningsnivå 
etcetera, kan det handla om en obefogad skillnad. Denna granskning syftar 
till att ge kunskap kring frågan om beslutsunderlag och likformighet inom 
sjukförsäkringen. 
4 Försäkringskassans årsredovisning 2008.
5 Medicinskt underlag benämns också läkarintyg.

14RIKSREVISIONEN Beslut om sjukpenning – har Försäkringskassan tillräckliga underlag?
1.2 Syfte och revisionsfrågor 
Syftet med granskningen är att undersöka dels vilka underlag som Försäkringskassan har inför beslut om sjukpenning och vilken kvalitet de håller, 
dels om faktorer som enligt regelverket inte ska påverka besluten ändå gör 
det. De frågor vi därmed vill besvara lyder: 
• Har Försäkringskassan tillgång till underlag av tillräcklig kvalitet vid  
 beslut om sjukpenning?
• Använder Försäkringskassan beslutsunderlagen i sjukpenningärenden  
 likformigt? 
Försäkringskassan är den myndighet som har det direkta ansvaret för att 
administrera sjukförsäkringen. Det är dock ytterst regeringen som är ansvarig för att myndigheter följer gällande rätt och för den statliga verksamhetens 
effektivitet och resultat. I den mån brister identifieras är ambitionen att söka 
orsaker i hela verkställighetskedjan.
1.3 Bedömningsgrund
För att kunna besvara revisionsfrågorna har Riksrevisionen slagit fast vilka 
utgångspunkter som ska gälla vid granskningen, det vill säga den grund mot 
vilken bedömningen ska ske. Bedömningsgrunden utgår från lagar, mål och 
riktlinjer som riksdag, regering och Försäkringskassan har formulerat. 
1.3.1 Lagar som styr handläggningen av sjukpenning
Inom svensk offentlig förvaltning råder en allmän rättslig princip att myndigheter har ett utredningsansvar. Serviceskyldighet som stadgas i 4 § förvaltningslagen (1986:223, FL) är ett uttryck för detta ansvar. Enligt 4 § FL har 
myndigheter en skyldighet att vägleda och hjälpa den enskilde i frågor som 
rör myndighetens verksamhetsområde. Trots att FL inte särskilt reglerar 
utredningsansvaret anses det gälla en princip om att myndigheter ska se till 
att ett ärende blir så utrett som dess beskaffenhet kräver (officialprincipen).6 
I likhet med övriga förvaltningsmyndigheter ansvarar Försäkringskassan för 
att myndighetens ärenden blir tillräckligt utredda. Inom socialförsäkringsområdet finns dessutom flera specialregler om Försäkringskassans utredningsskyldighet.
 Lag (1962:381) om allmän försäkring (AFL) styr handläggningen av 
sjukpenning. Grundläggande för rätten till sjukpenning är att den försäkrade 
lider av sjukdom och att denna sjukdom sätter ned arbetsförmågan med 
6 JO 1977/78, RÅ 2006:15 och Ragnemalm H (2007).

15 RIKSREVISIONENBeslut om sjukpenning – har Försäkringskassan tillräckliga underlag?
minst en fjärdedel. I lagen anges att arbetsmarknadsmässiga, ekonomiska, 
sociala och liknande förhållanden inte ska beaktas vid bedömningen av om 
sjukdom föreligger.7 
 Den försäkrade ska lämna de uppgifter som är av betydelse för tillämpningen av lagen om allmän försäkring.8 Om det behövs för att bedöma 
rätten till ersättning får Försäkringskassan vända sig till den försäkrade eller 
någon annan som kan antas kunna lämna nödvändiga uppgifter.9  
1.3.2 Styrning och riktlinjer för handläggningen
I Försäkringskassans instruktion anges att myndigheten ”är förvaltningsmyndighet för socialförsäkringen samt för andra förmåner och ersättningar som 
enligt lag eller förordning ska handläggas av Försäkringskassan”.10 Försäkringskassans övergripande mål enligt regleringsbrevet 2007 var bland annat 
att tilltron till socialförsäkringen och dess administration skulle vara hög och 
att administrationen av socialförsäkringen skulle vara rättssäker, effektiv och 
ha hög kvalitet.11
 Försäkringskassan ska se till att det finns tillräckligt med underlag innan 
beslut om att bevilja eller avslå en begäran om sjukpenning fattas. Försäkringskassan har således ett ansvar för att ärendena blir tillräckligt utredda. 
Vad som är tillräckligt i det enskilda fallet är upp till Försäkringskassan att 
bedöma utifrån de krav som ställs i regelverket. Ett fullgott beslutsunderlag 
är nödvändigt för att Försäkringskassan ska kunna göra en korrekt bedömning av rätten till sjukpenning. 
 Utifrån lagen om allmän försäkring har Försäkringskassan utarbetat 
vägledning och metodstöd avseende handläggning av sjukpenningärenden. 
Handläggningen av sjukpenningärenden finns beskriven i Vägledning 2004:2 
Sjukpenning och samordnad rehabilitering.12 I likhet med Försäkringskassans 
övriga vägledningar innehåller den en samlad information om vad som  
gäller inom försäkringsområdet med beskrivningar av författningsbestämmelser, förarbeten, allmänna råd, rättsliga ställningstaganden, praxis och 
relevanta beslut från Justitieombudsmannen. Vidare finns en generell beskrivning av Försäkringskassans utredningsskyldighet i Vägledning 2004:7 
Försäkringskassan och förvaltningslagen. 
7 3 kap. 7 § AFL.
8 3 kap. 8 § AFL.
9 20 kap. 8 § AFL.
10 Förordningen (2007:1235) med instruktion för Försäkringskassan.
11 De granskade ärendena har handlagts under 2007, varför målen för detta år är tillämpliga.  
 Motsvarande mål fanns i regleringsbrevet för 2008. I Försäkringskassans regleringsbrev för 2009  
 har såväl struktur som målformuleringar ändrats.
12 Vägledningen har kontinuerligt uppdaterats och nuvarande version är daterad 16 december 2008.

16RIKSREVISIONEN Beslut om sjukpenning – har Försäkringskassan tillräckliga underlag?
 Riksrevisionens uppfattning är att Försäkringskassans vägledningar och 
metodstöd på ett korrekt sätt speglar lagen och därför kan utgöra del av 
bedömningsgrunden. Vad gäller vägledningen för sjukpenning är det vidare 
Riksrevisionens bedömning att Försäkringskassan har en tillräckligt hög 
ambitionsnivå för handläggningen. När vi i fortsättningen hänvisar till begreppet regelverk avses, om inte annat anges, den beskrivning av regler och 
riktlinjer som framgår av Försäkringskassans vägledningar och metodstöd. 
En beskrivning av handläggning och underlag vid beslut om sjukpenning, 
vilken bildat utgångspunkt vid granskningen av sjukpenningärenden, finns i 
kapitel 2.
1.4 Metod
Den information vi baserar våra iakttagelser, slutsatser och rekommendationer på har vi huvudsakligen fått genom att granska sjukpenningakter. 
Granskningen av akterna har avsett uppgifter i ärendet som funnits tillgängliga inför beslut om att bevilja eller avslå ansökan om sjukpenning.13 Det 
är Försäkringskassans handläggare som ansvarar för dokumentationen i 
ärendet. Akterna ska innehålla den dokumentation som haft betydelse för 
beslut om rätt till sjukpenning. Det kan finnas risk för att olika uppgifter eller 
beslutsunderlag inte har förts in i akterna. Riksrevisionen har dock inte funnit något som tyder på att Försäkringskassans handläggare slarvar med att 
förse akterna med all relevant information.
 För varje granskat sjukpenningärende har Riksrevisionen dels undersökt 
vilka underlag som finns i akten, dels bedömt kvaliteten på de viktigaste 
uppgifterna. Vid bedömningen av kvalitet har vi undersökt om de obligatoriska underlagen finns och om uppgifterna i dessa går att förstå och i övrigt 
uppfyller de krav som finns i regelverket. Exempelvis är det inte tillräckligt 
att ett blankettfält är ifyllt om uppgiften är svårtolkad. Uppgifterna ska vidare 
kunna förstås och användas av en person utan medicinsk utbildning eftersom bedömningen av rätt till sjukpenning görs av handläggare på Försäkringskassan som normalt inte har den kompetensen. Vi har i bedömningen 
beaktat alla uppgifter i ett underlag oavsett var i dokumentet informationen 
funnits. Vid granskningen av respektive underlag har dokumentet bedömts 
självständigt och fristående. 
 Ett syfte med granskningen är att undersöka om det finns skillnader i 
förekomst och kvalitet i beslutsunderlagen i de ärenden som avslutas med 
bifall jämfört med de ärenden som avslutas med avslag. En rapport från 
Försäkringskassan har visat att det finns skillnader mellan bifalls- och 
13 Se bilaga 3 för en beskrivning av de uppgifter som samlats in.

17 RIKSREVISIONENBeslut om sjukpenning – har Försäkringskassan tillräckliga underlag?
avslagsärenden.14 I rapporten konstateras att beslutsunderlagen är bättre 
när Försäkringskassan bedömt att den försäkrade inte har rätt till sjukpenning än i de fall sjukpenning beviljas. Detta innebär att beslutsunderlagen 
är sämre i bifallsärenden. Om bifallsbeslut har sämre beslutsunderlag ökar 
risken för att sjukpenning felaktigt utbetalas. Låg kvalitet ökar dock risken för 
felaktigt beslut i det enskilda ärendet oavsett om Försäkringskassan beslutar 
om bifall eller avslag. 
 Utöver aktstudien har vi tagit del av dokument i form av bland annat lagstiftning, propositioner, regleringsbrev och Försäkringskassans vägledningar 
och metodstöd. Ett antal intervjuer har också genomförts med företrädare 
för Försäkringskassan och Socialdepartementet.
1.4.1 Urval
Försäkringskassan har på vår begäran gjort ett urval bland sina sjukpenningakter utifrån två ärendetyper:
• sjukpenningärenden som pågått minst 90 dagar och som år 2007  
 avslutats med bifallsbeslut. Dessa ärenden kallas bifallsärenden,
• sjukpenningärenden där Försäkringskassan år 2007 sa nej till sjukpenning redan från början eller efter en tid med sjukpenning. Både nej  
 från början och efter en tid med sjukpenning kallas här avslagsärenden.  
 I vissa fall finns det skäl att skilja de båda varianterna från varandra och  
 då kallas ärenden som avslutas efter en tid med sjukpenning för indrag. 
I syfte att granska ärenden med många underlag har sjukfall som pågått 
minst 90 dagar valts ut. Ärenden där den försäkrade fått avslag, antingen 
direkt eller efter en tid med sjukpenning, är betydligt färre än bifallsärendena 
och pågår normalt inte lika lång tid. För avslagsärenden har därför urvalsprincipen om en ärendelängd på minst 90 dagar inte använts.
 Det var enligt Försäkringskassan 175 458 ärenden som uppfyllde något 
av de två kriterierna ovan. Bland dessa gjordes ett urval på 400 akter. Det 
visade sig dock att 45 akter var felkodade och således inte tillhörde någon av 
de två ärendekategorierna. Det slutliga urvalet blev därmed 355 akter, vilket 
motsvarar en population på 157 849 ärenden. 
 För att få tillräckligt många avslagsärenden för att kunna dra slutsatser 
för hela populationen gjordes ett stratifierat urval av avslagsärenden. Av de 
91 avslagsärendena var 63 avslag som skedde direkt utan att det föregicks 
av en tidigare period av beviljad sjukpenning, medan 28 av avslagsärendena 
avsåg indrag, det vill säga avslag skedde efter en tid med sjukpenning. Av 
14 Uppföljning av nej till sjukpenning, Försäkringskassan 2005.

18RIKSREVISIONEN Beslut om sjukpenning – har Försäkringskassan tillräckliga underlag?
samma anledning stratifierades urvalet efter kön och ålder, då annars för 
få akter skulle avse män och unga personer (20–29 år). Urvalet är därmed 
tillräckligt stort för att man ska kunna uttala sig om köns- och åldersgrupper 
för såväl bifallssom avslagsärenden.
1.4.2 Avgränsningar
En avgränsning som gjorts i aktgranskningen är att vi inte bedömt om de 
beslut som Försäkringskassan fattat har varit korrekta eller inte. Om den försäkrade är missnöjd med Försäkringskassans beslut är det möjligt att begära 
omprövning av beslutet hos Försäkringskassan eller att överklaga beslutet 
till allmän förvaltningsdomstol.15 I teorin kommer därmed alla beslut som 
blir fel till följd av bristfälligt beslutsunderlag att korrigeras. I praktiken är det 
dock inte alltid så, och det går inte att bedöma hur många beslut som skulle 
korrigeras om de överklagades. 
 Utifrån en översiktlig granskning av ett urval domar kan vi konstatera 
att i de flesta fall där rätten funnit att Försäkringskassans beslut ska ändras beror det på att rätten gör en annan bedömning av beslutsunderlagen 
än Försäkringskassan – inte på att underlagen varit otillräckliga.16 Även en 
översiktlig genomgång av Justitieombudsmannens beslut under perioden 
2005–2007 visar att bara ett fåtal beslut riktar kritik mot Försäkringskassans 
beslutsunderlag.   
 Vi har inom ramen för denna rapport inte heller granskat Försäkringskassans egen kvalitetskontroll. 
1.4.3 Genomförande
Granskningen har genomförts under perioden maj 2008 till och med april 
2009 där en aktgranskning gjordes under sommaren 2008. En förstudie 
som inleddes i januari 2008 föregick granskningen. I granskningen har  
under olika skeden följande personer medverkat: revisionsdirektörerna  
Sofia Lidström, Maria Söderberg, Erika Borgny, Michael Kramers och  
revisionsledare Per Jonsson.  
15 Rätten till omprövning finns reglerad i 20 kap. 10 § AFL. 
16 Urvalet består av ett tiotal domar som berört sjukpenning avkunnade i Regeringsrätten under  
 perioden 2002–2007 liksom domslut från länsrespektive kammarrätt i dessa ärenden. Vidare  
 har 20 av 90 domar under perioden 2006 till februari 2007, som berört sjukpenning, från Länsrätten i Stockholm studerats. 

19 RIKSREVISIONENBeslut om sjukpenning – har Försäkringskassan tillräckliga underlag?
2 Riktlinjer för handläggningen
Försäkringskassan har, utifrån lagen om allmän försäkring, utarbetat vägledning och metodstöd avseende handläggning av sjukpenningärenden. Enligt 
Riksrevisionens ställningstagande i avsnitt 1.3 har dessa dokument ingått 
som en del av bedömningsgrunden vid granskningen av sjukpenningakter. 
 I handläggningen av ett sjukpenningärende tar Försäkringskassan ställning till rätten till sjukpenning utifrån ett antal beslutsunderlag. I granskningen förekommer följande underlag:
• medicinskt underlag,
• den försäkrades begäran om sjukpenning,
• yttrande från försäkringsläkare,
• läkarutlåtande om hälsotillstånd,
• SASSAM-kartläggning,
• protokoll från avstämningsmöte,  
• rehabiliteringsunderlag från arbetsgivare, 
• plan för återgång i arbete, 
• rehabiliteringsplan.
Härutöver kan det förekomma andra underlag, till exempel särskilt läkarutlåtande, särskild försäkran och försäkringsmedicinsk utredning. I detta avsnitt 
lämnar vi en närmare beskrivning av underlagen enligt ovan samt hur handläggning och beslutsunderlag regleras i vägledningar och metodstöd. Vidare 
anges vilka uppgifter och underlag som är obligatoriska och vilka underlag 
som tas in vid behov. Enligt Försäkringskassans riktlinjer är sjukförsäkran 
och medicinskt underlag nödvändiga vid beslut om sjukpenning, och i 
dessa underlag finns obligatoriska uppgifter som måste finnas vid ett sådant 
beslut. De uppgifter som alltid är obligatoriska är enligt Riksrevisionens uppfattning nödvändiga såväl för att kunna göra en korrekt bedömning av rätten 
till sjukpenning som för att kunna verifiera att lämnade uppgifter är riktiga. 
 Beskrivningen utgår från det regelverk som tillämpades under 2007 om 
inte annat anges. Figuren nedan illustrerar vilka beslutsunderlag, aktörer och 
aktiviteter som kan förekomma i ett sjukpenningärende.

20RIKSREVISIONEN Beslut om sjukpenning – har Försäkringskassan tillräckliga underlag?
Försäkringskassans underlag inför beslut om sjukpenning
Rehabiliteringsplan Dokumentation
avstämningsmöte
Läkarutlåtande
om hälsotillstånd
Rehabiliteringsunderlag
Plan för återgång i arbete
SASSAM
Försäkringskassans
handläggare
Riksdag, regering och
Försäkringskassan
Försäkringsläkare
Avstämningsmöte
Den 
försäkrade
Arbetsgivare
Arbetsförmedlare
Läkare
Försäkran
Medicinskt
underlag
Yttrande
Särskilt
läkarutlåtande
Normer för handläggning med avseende 
på beslutsunderlag
Beslut
Överprövning
Kommunikation
Utbildning
 Som framgår av figuren kan Försäkringskassan ha tillgång till en rad 
olika underlag från flera aktörer vid beslut om sjukpenning. Av dessa underlag ska den försäkrades sjukförsäkran och medicinskt underlag från en läkare 
alltid finnas när Försäkringskassan fattar beslut om sjukpenning. Eftersom 
ett beslut om sjukpenning alltid är tidsbegränsat och det krävs ett nytt medicinskt underlag för varje ny sjukskrivningsperiod, kan det finnas flera medicinska underlag i ett ärende. 
2.1 Medicinskt underlag 
Det medicinska underlaget är ett obligatoriskt beslutsunderlag vid handläggning av sjukpenningärenden. Det är den som ansöker om sjukpenning 
som förser Försäkringskassan med underlaget. Ett medicinskt underlag som 
styrker nedsättning av arbetsförmåga på grund av sjukdom krävs från och 
med den sjunde dagen efter sjukanmälningsdagen. 
 Utfärdandet av det medicinska underlaget är en del av läkarens behandling av individen. Socialstyrelsen har i en rapport konstaterat att sjukskrivning alltid är en del av behandling och vård av patienten.17 Det innebär att 
den läkare som tar emot en patient ansvarar för att vid behov utfärda intyg 
till Försäkringskassan, utöver sedvanlig medicinsk behandling. I en annan 
rapport i samma serie påpekar Socialstyrelsen vikten av att hälso- och sjukvården bedriver kvalitetsarbete i sjukskrivningsprocessen.18 
17 Sjukskrivningsprocessen i primärvården – återföring av tillsynsbesök 2004, Socialstyrelsen 2005.
18 Sjukskrivningsprocessen i hälso- och sjukvården – sammanfattning av Socialstyrelsens tillsynsprojekt 2003–2007, Socialstyrelsen 2008.

21 RIKSREVISIONENBeslut om sjukpenning – har Försäkringskassan tillräckliga underlag?
 Den nu gällande blanketten för medicinskt underlag beslutades av  
Försäkringskassan under 2007 men började användas i större utsträckning 
först under 2008. Granskningen har därför utgått från den version av  
blanketten som var mest i bruk under 2007.
 Samtliga uppgifter som efterfrågas i blanketten är av vikt för Försäkringskassans handläggning, och i metodstödet värderas de olika uppgifternas 
dignitet för bedömningen av rätten till sjukpenning.19 Metodstödet gör skillnad på de uppgifter i intygen som är obligatoriska, obligatoriska för fortsatt 
handläggning och de som är önskvärda men inte obligatoriska. Obligatoriska uppgifter är:
• diagnos för sjukdom, 
• hur sjukdomen begränsar patientens förmåga/aktivitet. Undantag kan  
 göras om det är uppenbart av diagnos och/eller objektiva undersökningsfynd att det finns en begränsning av arbetsförmågan, 
• vad läkaren bedömt arbetsförmågan i förhållande till, det vill säga  
 normalt mot uppgivna arbetsuppgifter, eller – vid arbetslöshet – i  
 förhållande till ett arbete som är normalt förekommande på  
 arbetsmarknaden,20  
• grad av nedsättning av arbetsförmågan (25, 50, 75 eller 100 procent),
• patientens personnummer och namn, 
• klinik/mottagning och läkarens namn,
• datum och namnunderskrift av läkaren.
Alla ovanstående uppgifter ska enligt regelverket finnas för att Försäkringskassan ska kunna bevilja sjukpenning. 
 Vidare finns obligatoriska uppgifter för fortsatt handläggning, det vill 
säga uppgifter som inte är nödvändiga vid Försäkringskassans första beslut 
om sjukpenning, men som ska finnas för att Försäkringskassan ska kunna 
bevilja ytterligare sjukpenning. Dessa är: 
• diagnoskod, 
• status och objektiva undersökningsfynd (vad läkaren funnit vid sin  
 undersökning till stöd för den angivna diagnosen)21, 
• vad läkaren baserat uppgifterna på (undersökning, telefonkontakt eller  
 annat),
• om arbetslivsinriktad rehabilitering är aktuell, 
• prognos om den försäkrade kommer att få tillbaka sin arbetsförmåga. 
I de fall där de medicinska underlagen är bristfälliga, det vill säga då en obligatorisk uppgift eller uppgift obligatorisk för fortsatt handläggning saknas, 
19 Metodstöd för kvalitetssäkring och komplettering av läkarintyg i sjukpenningärenden,  
 Försäkringskassan 2007.
20 Uppgiften gällde under 2007. Läkaren ska vid arbetslöshet numera göra bedömningen i 
 förhållande till att kunna klara ett arbete på den reguljära arbetsmarknaden.
21 Sedan 2008 är denna uppgift obligatorisk för att Försäkringskassan ska kunna fatta ett första  
 beslut.

22RIKSREVISIONEN Beslut om sjukpenning – har Försäkringskassan tillräckliga underlag?
ska uppgifterna kompletteras. Begäran om komplettering kan ske skriftligen 
eller muntligen av Försäkringskassans handläggare. Vid en muntlig kontakt 
med läkaren ska handläggaren dokumentera svaret. Om en obligatorisk 
uppgift saknas kan Försäkringskassan enligt regelverket inte fatta beslut om 
sjukpenning. Om en uppgift obligatorisk för fortsatt handläggning saknas 
ska Försäkringskassans handläggare se till att uppgiften kompletteras, men 
beslut om sjukpenning kan fattas även om kompletteringen inte inkommit.    
 I Försäkringskassans nu gällande vägledning anges att myndigheten 
i normalfallet anses ha fullgjort sin utredningsskyldighet om man begärt 
komplettering och skickat påminnelse. Någon motsvarande skrivning i den 
version av vägledningen som gällde under 2007 har vi inte funnit.22 Om inte 
komplettering inkommit får Försäkringskassan fatta beslut utifrån de uppgifter som finns tillgängliga. 
2.2 Den försäkrades begäran om sjukpenning
Vid ansökan om sjukpenning ska den försäkrade lämna en skriftlig försäkran. Denna försäkran fungerar som en begäran om sjukpenning och är därmed ett måste för att sjukpenning ska kunna beviljas. Det finns utrymme för 
undantag från kravet om ”det är uppenbart obehövligt att sådan försäkran 
lämnas”, exempelvis när den försäkrade är så svårt sjuk att han eller hon inte 
kan fylla i ansökan.23 Det är dock ytterst få fall där undantaget tillämpas.
 Försäkran ska enligt lagen om allmän försäkring innehålla uppgifter om:
• sjukdom, 
• arbetsuppgifter,
• arbetsförmåga enligt den försäkrades bedömning.24
Om någon av dessa obligatoriska uppgifter saknas ska Försäkringskassan 
begära in en komplettering från den försäkrade. Försäkringskassan kan 
också begära in en särskild försäkran. En sådan är enligt Försäkringskassans 
vägledning lämplig att inhämta när det behövs en mer utförlig beskrivning 
av individens arbetsuppgifter och egen bedömning av arbetsförmåga. 
 För bedömning av fortsatt rätt till sjukpenning kan Försäkringskassan 
begära att den försäkrade lämnar in en förenklad försäkran för sjukpenning 
med uppgifter om sjukdomen och arbetsförmågans nedsättning. En sådan 
fortsättningsförsäkran kan användas för att styrka arbetsförmågans nedsättning vid ändrad sjukskrivningsgrad och ska alltid begäras in när den försäkrade begär högre ersättning.25 
22 Sjukpenning och samordnad rehabilitering, version 11, Försäkringskassan 2008.
23 Sjukpenning och samordnad rehabilitering, version 7, Försäkringskassan 2007.
24 3 kap. 8 § första stycket AFL.
25 Vi har inte funnit någon reglering av fortsättningsförsäkran under 2007. Uppgifterna är därför  
 hämtade från Sjukpenning och samordnad rehabilitering, version 9, Försäkringskassan 2008.

23 RIKSREVISIONENBeslut om sjukpenning – har Försäkringskassan tillräckliga underlag?
2.3 Yttrande från försäkringsläkare 
Inom Försäkringskassans verksamhet finns försäkringsläkare som bland 
annat har till uppgift att lämna stöd i frågor som kräver medicinsk sakkunskap.26 Försäkringskassans handläggare kan välja att hämta in ett yttrande 
från en försäkringsläkare. Ett sådant yttrande är enligt Försäkringskassans 
metodstöd lämpligt att hämta in exempelvis när handläggaren är tveksam till 
om det medicinska underlaget ger tillräcklig information eller är osäker om 
prognos för den försäkrades återgång i arbete.27 
 Försäkringsläkaren ska enligt Försäkringskassans metodstöd yttra sig 
över den försäkrades medicinska situation utifrån det medicinska underlag 
som Försäkringskassan har tillgång till och om underlaget är tillräckligt för 
att fatta beslut. Försäkringsläkaren träffar inte den försäkrade utan baserar 
sitt yttrande på befintligt underlag. Försäkringskassans handläggare ska 
därefter självständigt fatta ett beslut, och försäkringsläkarens yttrande utgör 
då ett av flera underlag som ska underlätta för handläggaren att fatta rätt 
beslut. Språket och formuleringarna i yttrandet ska vara sådana att handläggaren och den försäkrade förstår innehållet. Eventuella latinska och medicinska termer bör därför i de fall de förekommer alltid översättas eller förklaras 
på svenska.28
2.4 Läkarutlåtande om hälsotillstånd och särskilt  
 läkarutlåtande  
I de fall Försäkringskassans handläggare anser att det behövs ett mer utförligt medicinskt underlag kan ett så kallat läkarutlåtande om hälsotillstånd 
hämtas in från den läkare som skrivit det medicinska underlaget. Detta kan 
enligt Försäkringskassans vägledning göras i syfte att klarlägga behovet av 
rehabiliteringsåtgärder.29 
 Vidare kan handläggaren begära in ett så kallat särskilt läkarutlåtande. 
Möjligheten att begära in ett sådant utlåtande är enligt Försäkringskassans 
vägledning i första hand tänkt som ett komplement till ett avstämningsmöte. 
Det särskilda läkarutlåtandet bör belysa sjukdomens konsekvenser i form av 
förmåge- och aktivitetsbegränsning i förhållande till olika arbetsuppgifter.30 
26 Under 2008 ändrades benämningen till försäkringsmedicinska rådgivare och arbetsuppgifterna  
 ändrades delvis. I rapporten utgår vi från de begrepp och förhållanden som gällde under 2007  
 om inte annat anges.
27 Metodstöd för handläggare och försäkringsläkare i sjukförsäkringsärenden, Försäkringskassan  
 2007.
28 Metodstöd för handläggare och försäkringsläkare i sjukförsäkringsärenden, Försäkringskassan  
 2007.
29 Vi har inte funnit någon reglering av läkarutlåtande om hälsotillstånd under 2007. Uppgifterna är  
 därför hämtade från Sjukpenning och samordnad rehabilitering, version 9, Försäkringskassan  
 2008.
30 Sjukpenning och samordnad rehabilitering, version 7, Försäkringskassan 2007.

24RIKSREVISIONEN Beslut om sjukpenning – har Försäkringskassan tillräckliga underlag?
Ett särskilt läkarutlåtande får endast utfärdas av läkare som deltagit i Försäkringskassans försäkringsmedicinska utbildning.31 Normalt är det därför en 
annan läkare än den som skrivit det medicinska underlaget som utfärdar ett 
särskilt läkarutlåtande. 
2.5 SASSAM-kartläggning
Enligt Försäkringskassans vägledning är en så kallad SASSAM-kartläggning 
den utredningsmetod som ska användas vid personliga möten. SASSAM-
kartan upprättas i samarbete mellan Försäkringskassans handläggare och 
den försäkrade. Syftet med kartläggningen är att ta in uppgifter om arbetsförmågan och att undersöka om det finns behov av rehabiliteringsåtgärder. 
SASSAM-kartläggningen ska vidare vara ett stöd för Försäkringskassans 
handläggare vid bedömningen av rätt till fortsatt ersättning respektive individens behov av rehabilitering. Avsikten är att kartläggningen ska leda fram till 
en planering för återgång i arbete.32 Kartläggningen syftar även till att utreda 
sociala förhållanden för att undvika att sjukpenning betalas ut av arbetsmarknadsmässiga, ekonomiska eller andra skäl.33
2.6 Protokoll från avstämningsmöte
Försäkringskassan ska, om det behövs för att kunna bedöma om den försäkrades arbetsförmåga är nedsatt på grund av sjukdom samt om rehabilitering 
eller ytterligare utredning är nödvändig, begära att den försäkrade deltar i ett 
så kallat avstämningsmöte. Syftet med mötet är att tidigt fånga upp individens eventuella möjlighet att återgå i arbete och behov av stöd för att underlätta detta. Vid mötet bör det också klarläggas om det är annat än sjukdom 
som föranleder frånvaron från arbetet.34 
 Den försäkrade, arbetsgivaren, läkaren och Försäkringskassan deltar normalt i avstämningsmötet, men även till exempel representant från Arbetsförmedlingen, facklig representant, sjukgymnast och terapeut kan medverka. 
Målet med mötet är att få fram uppgifter som kan ligga till grund för en plan 
för återgång i arbete eller en rehabiliteringsplan. 
 Tidpunkten för ett avstämningsmöte bör bestämmas utifrån den enskildes behov. Försäkringskassan bör tidigt ta initiativ för att stödja den försäkrade tillbaka till arbete. Ett avstämningsmöte är ett exempel på ett sådant 
initiativ.35
31 Prop. 2002/03:89, bet. 2002/03:SfU10, rskr. 2002/03:227.
32 Metodstöd för Strukturerad Arbetsmetod för Sjukfallsutredning och SAMordnad rehabilitering –  
 SASSAM, Försäkringskassan 2007 (Metodstöd 2007).
33 Sjukpenning och samordnad rehabilitering, version 7, Försäkringskassan 2007.
34 Sjukpenning och samordnad rehabilitering, version 7, Försäkringskassan 2007.
35 Prop. 2006/07:59, bet. 2006/07:SfU9, rskr. 2006/07:158.

25 RIKSREVISIONENBeslut om sjukpenning – har Försäkringskassan tillräckliga underlag?
2.7 Rehabiliteringsunderlag
Fram till halvårsskiftet 2007 var arbetsgivaren skyldig att lämna in rehabiliteringsunderlag i varje sjukfall. Idag kan Försäkringskassans handläggare vid 
behov begära att den försäkrade lämnar in ett rehabiliteringsunderlag från 
arbetsgivaren.36 I underlaget ska arbetsgivaren ange vilka möjligheter som 
finns att ta tillvara den försäkrades arbetsförmåga inom verksamheten, det 
vill säga en beskrivning av arbetsgivarens möjlighet att anpassa arbetet eller 
erbjuda annan tjänst. 
2.8 Rehabiliteringsplan och plan för återgång i arbete
Försäkringskassan ska upprätta en rehabiliteringsplan när den försäkrade 
ska genomgå en åtgärd som ger rätt till rehabiliteringsersättning.37, 38 Planen 
ska bland annat ange de rehabiliteringsåtgärder som ska komma ifråga, vem 
som har ansvaret för dem och en tidsplan. Även kostnaden för ersättning 
under rehabiliteringstiden ska finnas med i planen.39
 Syftet med en plan för återgång i arbete är att få överblick över alla de 
åtgärder och insatser som behövs för att den försäkrade ska kunna få tillbaka 
sin arbetsförmåga.40 Planen innehåller samma uppgifter som rehabiliteringsplanen, men även uppgifter om andra insatser än de som ger rätt till rehabiliteringsersättning. 
 Försäkringskassan hade under den granskade tidsperioden ett internt 
mål om att det i alla aktiva sjukpenningärenden skulle tas fram en plan för 
återgång i arbete senast dag 90 från det datum när begäran om sjukpenning 
skannades in.41 Målet ändrades under 2008 till att plan för återgång i arbete 
ska upprättas i aktiva ärenden där sjukskrivningen pågått mer än 60 dagar.42
2.9 Sakkunniggranskning
Sakkunniggranskning ska genomföras när Försäkringskassan överväger ett 
avslagsbeslut. Granskningen innebär att en annan sakkunnig tjänsteman 
(med särskild behörighet) ska kvalitetssäkra beslutsunderlaget för att säkerställa att allt är korrekt, enligt Försäkringskassans metodstöd under 2007.43 
36 Sjukpenning och samordnad rehabilitering, version 11, Försäkringskassan 2008.
37 Sjukpenning och samordnad rehabilitering, version 7, Försäkringskassan 2007.
38 Rehabiliteringsersättning består av två delar: rehabiliteringspenning respektive särskilt bidrag  
 som ska täcka vissa kostnader som uppstår i samband med arbetslivsinriktad rehabilitering.
39 Sjukpenning och samordnad rehabilitering, version 7, Försäkringskassan 2007.
40 Vi har inte funnit någon reglering av plan för återgång i arbete under 2007. Uppgifterna är därför 
 hämtade från Sjukpenning och samordnad rehabilitering, version 9, Försäkringskassan 2008.
41 Ett aktivt ärende är ett ärende där det inte bedöms sannolikt att den försäkrade kommer att   
 återgå till tidigare sysselsättning efter normal läknings- och behandlingstid utan insatser  
 från Försäkringskassan.
42 Sjukpenning och samordnad rehabilitering, version 11, Försäkringskassan 2008.
43 Handläggning när sjukpenning inte ska betalas ut, Försäkringskassan 2007.  

26RIKSREVISIONEN Beslut om sjukpenning – har Försäkringskassan tillräckliga underlag?
I det nu gällande regelverket anges istället att granskningen ska säkerställa 
att ”beslutsunderlaget är tillräckligt i förhållande till det beslut som handläggaren överväger att fatta”.44 Vid kvalitetssäkringen granskas att alla underlag 
finns och är korrekta samt att ärendet är utrett så långt som det är möjligt. 
Handläggaren kan därefter informera den försäkrade om Försäkringskassans 
övervägande till beslut. 
2.10 Beslutsunderlag och handläggningstider 
I Försäkringskassans metodstöd anges principer för handläggningstid.45 Här 
konstateras att det är viktigt att sjukpenningärenden handläggs så snabbt 
som möjligt så att den försäkrade antingen får sin sjukpenning utbetald eller 
får ett beslut på att han eller hon inte kommer att få ersättning. En rimlig 
målsättning enligt Försäkringskassan är att den försäkrade ska få sin sjukpenning utbetald i nära anslutning till den tidpunkt då han eller hon skulle 
ha fått lön. Riksdagens ombudsmän (JO) har gjort bedömningen att det i 
normalfallet är orimligt med en handläggningstid längre än en månad.46
 Kvaliteten i underlagen vid beslut om sjukpenning kan påverka Försäkringskassans handläggningstider. Behov av att komplettera otillräckliga 
underlag riskerar att fördröja Försäkringskassans beslut om sjukpenning. 
Samtidigt kan målet om handläggningstid påverka kvaliteten i underlagen.  
 Försäkringskassan har på eget initiativ satt som mål att 90 procent av 
sjukpenningärendena ska handläggas inom 30 dagar.47 Det innebär att utbetalning, för minst 90 procent av ärendena, ska ske inom 30 dagar från det att 
sjukförsäkran kommit in till Försäkringskassan.48 Enligt Försäkringskassan 
uppnåddes målet under samtliga månader 2007, med undantag av augusti. 
Sammantaget handlades 92 procent av ärendena inom 30 dagar.49 För 2008 
handlades 85 procent av sjukpenningärendena inom 30 dagar.50
 Ett annat mål som Försäkringskassan formulerat är att i de fall det är 
tveksamt om den försäkrade kommer att beviljas sjukpenning ska Försäkringskassan informera om detta inom tre arbetsdagar från att sjukförsäkran 
kommit in.51 Under 2007 gällde målet tre arbetsdagar från det att handläggaren kommit fram till att det var oklart om den försäkrade hade rätt till 
sjukpenning.52
44 Sjukpenning och samordnad rehabilitering, version 11, Försäkringskassan 2008. 
45 Handläggning när sjukpenning inte ska betalas ut, Försäkringskassan 2007.  
46 JO-beslut dnr 982-2000. 
47 Försäkringskassans årsredovisning för 2007.
48 Uppgift från Försäkringskassan 2008-11-26.
49 Försäkringskassans årsredovisning för 2007.
50 Försäkringskassans årsredovisning för 2008.
51 Sjukpenning och samordnad rehabilitering, version 11, Försäkringskassan 2008.
52 Handläggning när sjukpenning inte ska betalas ut, Försäkringskassan 2007.

27 RIKSREVISIONENBeslut om sjukpenning – har Försäkringskassan tillräckliga underlag?
3 Tidigare rapporter om brister i underlag  
 och handläggning
3.1 Kvalitet i handläggning
Riksrevisionen har i en granskning från 2006 uppmärksammat kvalitetsfrågor i handläggningen inom Försäkringskassan.53 Enligt Riksrevisionens 
bedömning har kvalitetsfrågor inte haft tillräcklig prioritet i den interna styrningen och uppföljningen. Ledningen bedöms bland annat ha ställt tydligare 
krav på åtgärder när produktionsmålen inte uppfyllts än när kvalitetsmålen 
för handläggningen brustit. Vidare konstateras att regeringen inte tagit initiativ till att minska felen inom regeltillämpningen eller närmare undersöka vad 
de sedan länge kända problemen beror på. I rapporten konstateras också att 
några samlade analyser inte har gjorts av varför bristerna i beslutsunderlagen är särskilt omfattande inom vissa förmånsslag och vid vissa kontor. 
 I Riksrevisionens granskning Tas sjukskrivnas arbetsförmåga till vara? 
redovisas brister i handläggningen av sjukfall.54 Här konstateras att avsaknaden av fullgott stöd för handläggningen, hög arbetsbelastning och täta byten 
av handläggare kan bidra till bristande underlag i sjukfallen.
 I en rapport från 2009 har Riksrevisionen granskat hur Försäkringskassan bedömde arbetsförmågan mot hela arbetsmarknaden för sjukskrivna.55 
Granskningen visar bland annat att Försäkringskassan gjorde en sådan 
prövning i endast 71 procent av de fall där man tidigare bedömt att det inte 
är möjligt för den sjukskrivne att återgå till sin arbetsgivare. 
 Vidare har Statskontoret, som en följd av dess uppdrag att granska 
Försäkringskassans förändringsarbete, publicerat ett antal rapporter sedan 
2006.56 Statskontoret konstaterar i samtliga rapporter att Försäkringskassans 
fokus legat på produktion och handläggningstider, inte på enhetlig rättstillämpning och beslutskvalitet. Man pekar också på att Försäkringskassan bör 
göra särskilda insatser för att öka fokus på beslutskvaliteten. Statskontoret 
konstaterar slutligen att den nya organisationen på sikt kan leda till mer 
enhetlig handläggning, men att det förutsätter att Försäkringskassan i högre 
grad än idag prioriterar andra kvalitetsaspekter än snabbhet i handläggningen.
53 Styrning och kontroll av regeltillämpningen inom socialförsäkringen, Riksrevisionen 2006.
54 Tas sjukskrivnas arbetsförmåga till vara? – Försäkringskassans kontakter med arbetsgivare,  
 Riksrevisionen 2007.
55 Omställningskrav i sjukförsäkringen – att pröva sjukas förmåga i annat arbete, Riksrevisionen  
 2009.
56 Den nya Försäkringskassan, delrapport 1, 2 och 4, Statskontoret 2006, 2007 och 2008. 

28RIKSREVISIONEN Beslut om sjukpenning – har Försäkringskassan tillräckliga underlag?
3.2 Försäkringskassans metoder och underlag
Regeringen har tillsatt en utredning med uppdrag att göra en översyn av begreppen sjukdom och arbetsförmåga, att möjliggöra en mer enhetlig bedömning av arbetsförmåga samt att föreslå användbara metoder för att mäta och 
bedöma arbetsförmåga.57 Arbetsförmågeutredningen har i ett delbetänkande 
bland annat inventerat de metoder som Försäkringskassan använder sig av 
för att bedöma de försäkrades funktion och arbetsförmåga.58 Utredningen 
konstaterar bland annat att ett stort antal metoder och instrument används 
idag för att i princip göra en och samma bedömning. Det görs inte någon 
riktigt tydlig åtskillnad mellan olika metoder för olika typer av ställningstaganden, till exempel mellan tillfälliga och varaktiga ersättningar. En av utredningens slutsatser är att det finns mycket att vinna på att tydligare fokusera 
på funktionstillstånd och arbetsförmåga vid bedömning av rätt till ersättning 
inom sjukförsäkringen. Arbetsförmågeutredningen kommer att slutredovisa 
sitt uppdrag den 31 oktober 2009.
 Försäkringskassan har i en rapport sammanställt resultat från arbetet 
med så kallade gemensamma metoder i myndigheten.59 Beträffande beslutsunderlag konstateras bland annat att antalet avstämningsmöten fördubblades 2006 i jämförelse med 2005. Mötena hölls dock sent i sjukfallen. 
Vidare anges att SASSAM-kartläggningar saknades i en majoritet av fall där 
de skulle ha hållits samt att särskilt läkarutlåtande används i mycket liten 
utsträckning.
3.3 Försäkringskassans kvalitetskontroll 
Försäkringskassan genomför årligen sedan 2002 kontinuerliga kvalitetskontroller med verktyget Qben II i syfte att övergripande kontrollera dels 
om tillräckligt underlag funnits i ett ärende, dels om rätt beslut har fattats. 
Myndigheten har vid tidigare tillfällen konstaterat att det funnits brister i 
utformning och tillämpning av kontrollverktyget. Det har bland annat funnits 
problem med olika handläggnings- och granskningskulturer mellan länen 
och en regional spridning i resultaten.60  
 Försäkringskassans kvalitetskontroll i form av Qben II visade under 2007 
att 75 procent av besluten om sjukpenning byggde på tillräckligt underlag.61 
Kvalitetskontrollen under 2008, som genomförts med delvis ändrad metodik, visade att andelen endast var 53 procent.62 För den senare uppgiften 
har Försäkringskassan samtidigt konstaterat att det funnits osäkerhet i 
57 Kommittédirektiv 2008:11 och 2009:33.
58 SOU 2008:66. 
59 De gemensamma metoderna – hur blev det?, Försäkringskassan 2007.
60 Se bland annat Försäkringskassans årsredovisning 2006.
61 Försäkringskassans årsredovisning 2007.
62 Försäkringskassans årsredovisning 2008.

29 RIKSREVISIONENBeslut om sjukpenning – har Försäkringskassan tillräckliga underlag?
kontrollerna men att ”utslaget är ändå så tydligt att det är ställt utom tvivel 
att bristerna varit betydande”. Under 2007 hade Försäkringskassan ett mål 
om att minst 94 procent av ärendena skulle ha tillräckligt beslutsunderlag, 
motsvarande mål för 2008 saknas.
 Försäkringskassan har under 2008 låtit göra en extern utvärdering av 
kvalitetskontrollen med Qben II.63 I utvärderingen konstateras till exempel att 
det finns skillnader i användning och tolkning mellan länen. Det finns även 
oklarheter kring syftet med granskningen. Rapporten rekommenderar bland 
annat att Försäkringskassan ser över syfte och definitioner i kvalitetsgranskningen, vilket ger konsekvenser för utformningen av frågor, genomförandet 
av granskningen och tolkningen av resultaten. Vidare konstateras att förutsättningarna avsevärt skulle förbättras med en koncentrerad organisation för 
granskningsarbetet.
 Även Försäkringskassan själv har genomfört en undersökning av Qben 
II. Här har syftet varit att kvantitativt undersöka reliabiliteten (tillförlitligheten) i Qben II som mätinstrument.64 Resultaten från den studien visar att 
överensstämmelsen i bedömningen mellan granskare i allmänhet är låg. 
I rapporten konstateras också att det förekommer stora skillnader, dels i 
bedömningen av likvärdiga fall mellan olika län, dels i bedömningen av identiska fall mellan länens och huvudkontorets granskare. Försäkringskassan 
drar slutsatsen att precisionen i mätningen måste förbättras om Qben II ska 
vara användbart som kvalitetsinstrument. Frågorna och instruktionerna bör 
förtydligas och antalet granskare begränsas.
 Inom ramen för denna rapport har ingen djupare granskning gjorts av 
Försäkringskassans kvalitetskontroll. 
3.4 Bristfälliga läkarintyg 
Ett flertal tidigare studier har funnit att kvaliteten i utfärdade läkarintyg ofta 
är bristfällig. Försäkringskassan har under 2009, på regeringens uppdrag, 
undersökt kvaliteten på intyg och utlåtanden från läkare.65 I rapporten konstateras att läkarintygen har bristfällig kvalitet, i 74 procent av läkarintygen 
var en eller flera obligatoriska uppgifter otillräckliga. Undersökningen visade 
vidare att kompletteringar av ofullständiga läkarintyg inte görs i tillräcklig 
omfattning. 
 Vidare har kvaliteten i läkarintygen studerats i en undersökning publicerad i Scandinavian Journal of Public Health.66 Drygt 2 200 läkarintyg samlades in under en vecka 2002 i Östergötland. Den kvalitativa granskningen 
visade att det i 73 procent av de granskade fallen saknades en tillräcklig 
63 När kunskap ger resultat – utvärdering av QBen II, Försäkringskassan 2008.
64 Mäter Försäkringskassan kvalitet tillförlitligt? En analys av handläggningen av sjukpenningärenden, Försäkringskassan 2008.
65 Kvaliteten på intyg och utlåtanden från läkarna, Försäkringskassan 2009.
66 Söderberg E & Alexanderson K (2005). 

30RIKSREVISIONEN Beslut om sjukpenning – har Försäkringskassan tillräckliga underlag?
medicinsk bedömning och/eller bedömning av funktionsförmåga. Samtidigt 
konstateras att väldigt lite är känt om hur handläggarna på Försäkringskassan hanterar bristfälliga intyg. En annan iakttagelse var att läkarna i ungefär 
hälften av intygen inte uppgav om rehabiliteringsinsatser var aktuellt. Uppgifterna saknades dubbelt så ofta för kvinnor som för män. 
 Studien pekar också på några faktorer som påverkar kvaliteten på intygen, bland annat strukturella problem med att föra över information från 
hälso- och sjukvården till Försäkringskassan. Det finns även en konflikt mellan Försäkringskassans höga krav på teknisk bedömning av arbetsoförmågan 
och den osäkerhet som ligger i den medicinska bedömningen. Vidare nämns 
ett antal faktorer som bidrar till dålig kvalitet på läkarintygen: läkares bristande utbildning i försäkringsmedicin, bristande vetenskapligt grundad kunskap 
inom området, stressen kring intygsutfärdande och slutligen otydligheter i 
blanketten.
 I en annan studie har samtliga läkarintyg som inkom under en vecka under 2003 till två län (totalt 1952 intyg) analyserats bland annat med avseende 
på medicinsk bedömning och bedömning av funktionsförmåga.67 Analysen 
visade att det medicinska tillståndet i drygt hälften av läkarintygen inte var 
dokumenterat, och det fanns ingen bedömning av funktionsförmågan relaterad till det medicinska tillståndet. Vidare saknades i ungefär en tredjedel 
av läkarintygen information om arbetsuppgifternas art, vilket innebär att det 
inte framgick vad bedömningen av arbetsförmågan relaterades till.
 I ytterligare en undersökning har 115 beslut om avslag till sjukpenning 
under perioden 2003–2004 i Västernorrland studerats, vilken också omfattade en granskning av läkarintyg i de aktuella ärendena.68 Rapportens slutsats 
är bland annat att ”de [läkarintygen] mycket dåligt motsvarar Försäkringskassans krav” vad gäller beskrivning av arbetsförmågan. Endast 10 procent av 
intygen innehöll en någorlunda fyllig beskrivning av arbetsförmågan, vilken 
bedömdes motsvara Försäkringskassans krav. Därutöver innehöll 34 procent 
en summarisk beskrivning av arbetsförmågan.
 Vidare har en studie visat att det förekommer att läkare tar andra hänsyn 
än medicinska när de utfärdar intyg. En enkätundersökning riktad till läkare 
under 2006 visade att nästan vart tionde av de intyg läkarna utfärdade var 
medicinskt omotiverat, att 65 procent av läkarna tog hänsyn till patientens 
motivation att återgå i arbete och att 50 procent av läkarna angav att de tar 
hänsyn till patientens hem- och familjesituation när de bedömer behovet av  
sjukskrivning.69 Något stöd för sådana hänsyn inför beslut om sjukpenning 
finns inte i regelverket.
67 Söderberg E m.fl. (2004).
68 Godtycke och rättsosäkerhet styr försörjning för sjuka. Granskning av 115 fall av avslag till sjukpenning från Försäkringskassan i Västernorrland. Handikappföreningarnas samarbetsorgan  
 2007.
69 Arrelöv B (2006).

31 RIKSREVISIONENBeslut om sjukpenning – har Försäkringskassan tillräckliga underlag?
3.5 Samband mellan kvalitet i läkarintyg och sjukfrånvaro
Sambandet mellan kvaliteten på läkarintyget och sjukfrånvaron har studerats 
i en rapport från Institutet för arbetsmarknadspolitisk utvärdering (IFAU), 
där 977 intyg har granskats.70 Läkarintyg som har haft samtliga obligatoriska 
fält ifyllda har bedömts vara av god kvalitet, utan att någon bedömning 
gjorts av uppgifternas kvalitet. Med denna definition bedömdes 40 procent 
av intygen inte vara av god kvalitet. Av dessa var det endast 17 procent som 
hade återremitterats till läkaren för komplettering.
 Studien fann att i de fall komplettering av läkarintyget gjordes förlängdes 
sjukfrånvaron med i genomsnitt 22 dagar, vilket motsvarar 30 procent av den 
genomsnittliga sjukskrivningstiden i populationen. 
 Undersökningen fann vidare att begäran om komplettering är vanligare 
för lågutbildade än för högutbildade. Komplettering förekommer också i högre grad vid läkarintyg för arbetslösa än för sysselsatta, vilket rapportförfattarna bedömer vara naturligt då arbetsförmågan i dessa fall behöver prövas 
mot vanligt förekommande arbeten på arbetsmarknaden. Vidare är begäran 
om komplettering vanligare vid psykiska sjukdomar och sjukdomar i rörelseorganen, trots att studien samtidigt fann att intyg vid psykiska diagnoser 
generellt håller en god kvalitet. I rapporten konstateras också att det tycks 
vara ovanligt att intyg av god kvalitet rekommenderar sjukskrivning på heltid. 
70 Finns det något samband mellan sjukintygets kvalitet och sjukfrånvaro? IFAU 2008.

32RIKSREVISIONEN Beslut om sjukpenning – har Försäkringskassan tillräckliga underlag?

33 RIKSREVISIONENBeslut om sjukpenning – har Försäkringskassan tillräckliga underlag?
4 Bakgrund om de försäkringsmedicinska  
 rådgivarna
Försäkringskassan beslutade under 2008 om delvis nya arbetssätt för de 
dåvarande försäkringsläkarna och benämningen ändrades i samband med 
det till försäkringsmedicinska rådgivare. Rådgivarna ska i högre utsträckning arbeta externt med bland annat utbildning riktad mot sjukvården, och 
konsultativt mot Försäkringskassans handläggare. Tanken är att handläggarna inte ska få skriftliga yttranden från de försäkringsmedicinska rådgivarna i 
samma utsträckning som tidigare, istället ska rådgivarna arbeta konsultativt 
med handläggarna genom till exempel gruppdiskussioner. Om, och i så fall 
hur, gruppdiskussionerna ska dokumenteras är ännu inte beslutat. Enligt 
Försäkringskassan är bakgrunden till det nya arbetssättet att försäkringsläkarna fått eller tagit sig ett alltför stort beslutsutrymme i beslutsprocessen.71
 Det har funnits kritik mot försäkringsläkarna i den allmänna debatten, 
såväl från de försäkrade som från intygsskrivande läkare. Kritiken har bland 
annat handlat om att försäkringsläkarens yttrande väger för tungt i beslutsprocessen givet att försäkringsläkaren inte träffar individen. Vidare har yttrandet setts som en överprövning av det medicinska underlag som utfärdas 
av intygsskrivande läkare. 
 Debatten om de försäkringsmedicinska rådgivarna har i hög grad handlat om att det saknas tillsyn. Varken Socialstyrelsen, Hälso- och sjukvårdens 
ansvarsnämnd (HSAN) eller Justitieombudsmannen (JO) utövar tillsyn eller 
granskar denna yrkesgrupp. HSAN tar inte upp dessa ärenden då det inte rör 
sig om medicinsk behandling, samma argument som lett till att de försäkringsmedicinska rådgivarnas verksamhet ligger utanför Socialstyrelsens 
tillsyn. JO anser sig inte ha kompetens att ta ställning till medicinska frågor 
och hänvisar sådana frågor till HSAN. 
 Utredningen om en översyn av processuella regler inom socialförsäkringen m.m. återgav i sitt betänkande socialförsäkringsutskottets uppfattning att en försäkringsläkares bedömning, i alla fall indirekt, kan prövas på 
rättslig väg genom den möjlighet som finns att överklaga ett negativt beslut 
till förvaltningsdomstol.72 Försäkringsläkaren är som tjänsteman vidare underställd JO:s tillsyn, även om den medicinska behandlingens innehåll inte 
är föremål för bedömning. I utredningens betänkande konstateras även att  
71 Uppgift från Försäkringskassan 2009-03-10.
72 SOU 2001:47.

34RIKSREVISIONEN Beslut om sjukpenning – har Försäkringskassan tillräckliga underlag?
eftersom försäkringsläkarens bedömning utgör en del av beslutsunderlaget 
ska bedömningen dokumenteras skriftligt i enlighet med 15 § förvaltningslagen.
 Socialstyrelsen utredde under 2004, på regeringens uppdrag, frågan om 
tillsyn över försäkringsläkarna. Socialstyrelsen ansåg i sin rapport att försäkringsläkarna inte skulle ställas under Socialstyrelsens tillsyn.73 Även Patientsäkerhetsutredningen har behandlat frågan om försäkringsläkarna bör stå 
under statlig tillsyn.74 Utredningen har i sitt betänkande ansett att tillsynsansvaret på hälso- och sjukvårdsområdet inte bör utvidgas till att omfatta de 
försäkringsmedicinska rådgivarna och de har inte heller föreslagit att någon 
annan aktör får ett tillsynsansvar.75 Betänkandet har nyligen remissbehandlats och ärendet bereds för närvarande i Regeringskansliet. 
73 Tillsyn över försäkringsläkare; rapport med anledning av regeringsuppdrag, Socialstyrelsen 2004  
 (dnr 00-10798/03).
74 Kommittédirektiv 2007:57.
75 SOU 2008:117.

35 RIKSREVISIONENBeslut om sjukpenning – har Försäkringskassan tillräckliga underlag?
5 Kvalitet i beslutsunderlagen  
För att kunna besvara frågan om Försäkringskassan följer de regler som 
finns för handläggning av sjukpenning fokuserar Riksrevisionen i kommande 
kapitel på:
• vilka beslutsunderlag har Försäkringskassan tillgång till? 
• vilken kvalitet har beslutsunderlagen?
• hur stor betydelse har de olika befintliga beslutsunderlagen för besluten? 
• finns det omständigheter som inte bör påverka beslut om rätten till sjukpenning men som ändå gör det?
Vi har även undersökt regeringens styrning av Försäkringskassan och sjukförsäkringen och studerat myndighetens förutsättningar att hantera sjukpenningärenden effektivt. 
  I detta kapitel beskrivs Riksrevisionens iakttagelser rörande beslutsunderlagens förekomst och kvalitet. De resultat som redovisas är viktade och 
avser således hela populationen, det vill säga sjukpenningärenden som pågått minst 90 dagar och som avslutats med bifallsbeslut respektive sjukpenningärenden som avslutats med avslags- eller indragsbeslut. Båda grupper 
avser ärenden som avslutats under 2007. 
 Granskningen syftar bland annat till att undersöka skillnader mellan 
bifalls- och avslagsärenden vad gäller förekomst och kvalitet i underlagen. 
Därför analyserar vi dessa var för sig. Skillnader mellan bifalls- och avslagsärenden som presenteras är signifikanta på 5-procentsnivån om inte annat 
anges, det vill säga skillnaden mellan värdena beror med 95 procents säkerhet inte på slumpen.
 Som bifall räknas när den försäkrade beviljats någon sjukpenning 
överhuvudtaget, oavsett vilken grad av ersättning han eller hon har ansökt 
om. Om den försäkrade till exempel har ansökt om heltidssjukpenning men 
Försäkringskassan beslutat om halvtidssjukpenning räknas det alltså som 
ett bifallsärende. Även om det hade varit teoretiskt möjligt har vi valt att inte 
särskilja de individer som fått sin begäran endast delvis uppfylld. Orsaken är 
att den ökade komplexiteten som detta hade medfört inte står i proportion 
till de potentiella insikterna. Som avslagsärende räknas dels de som har fått 
avslag direkt på sin ansökan, dels de som efter en period med sjukpenning 
fått avslag på sin begäran om ytterligare sjukpenning.

36RIKSREVISIONEN Beslut om sjukpenning – har Försäkringskassan tillräckliga underlag?
 I kapitel 2 framgår vilka beslutsunderlag Försäkringskassan ska eller kan 
ha tillgång till när man fattar beslut om sjukpenning eller fortsätter handläggningen.     
5.1 De medicinska underlagen saknar viktig information
I princip ska alla sjukpenningansökningar innehålla ett medicinskt underlag 
från en läkare, vilket de ärenden vi har granskat också gör. Ofta innehåller 
ett sjukpenningärende ett flertal medicinska underlag – ju längre sjukskrivningen pågår, desto fler underlag. Den analys som gjorts och som redovisas 
gäller det sista medicinska underlaget i akten om inte annat anges. När det 
endast finns ett medicinskt underlag (37 av de 355 ärendena) har detta definierats som det sista underlaget. 
 Att vi har valt att granska det sista medicinska underlaget beror på 
tidsaspekten, det sista underlaget är normalt utfärdat under 2007 eller 2006, 
eftersom vi granskat ärenden som avslutats under 2007. Därmed kan vi 
bedöma underlagen mot det då gällande regelverket. Ett sjukpenningärende 
kan pågå under en längre tid och de första medicinska underlagen har upprättats vid olika tidpunkter, vilket gör det omöjligt att fastställa ett regelverk 
som gäller samtliga dessa underlag. För jämförelsens skull redovisar vi dock 
Riksrevisionens bedömning av behovet av komplettering även för de första 
medicinska underlagen i avsnitt 5.1.1 nedan.   
 Vid granskningen av det medicinska underlaget har dokumentet bedömts självständigt och fristående, det vill säga samtliga obligatoriska uppgifter ska finnas i dokumentet oavsett om uppgifterna förekommer i något 
annat underlag i akten. Då granskningen bygger på kvalitativa bedömningar 
finns det alltid risk för ett visst mått av subjektiv uppfattning. Det är ändå 
Riksrevisionens bedömning att storleksordningen i resultaten ger en rättvisande bild.
 Vissa uppgifter är obligatoriska i det medicinska underlaget för att Försäkringskassan enligt regelverket ska kunna bevilja sjukpenning. Om någon 
av dessa uppgifter saknas behöver ärendet kompletteras. Andra uppgifter är 
obligatoriska för fortsatt handläggning, det vill säga inte nödvändiga för att 
kunna bevilja sjukpenning i ett första steg men för att kunna fortsätta handläggningen och bevilja ytterligare sjukpenning. Om någon av dessa saknas 
har vi inte bedömt att ärendet är i behov av komplettering eftersom Riksrevisionens analys enbart avsett uppgifter som alltid är obligatoriska. Därutöver 
finns uppgifter som är önskvärda för Försäkringskassans handläggning, men 
inte formellt nödvändiga för att kunna fatta beslut.

37 RIKSREVISIONENBeslut om sjukpenning – har Försäkringskassan tillräckliga underlag?
5.1.1 En majoritet av de medicinska underlagen är otillräckliga 
Granskningen visar att alltför många medicinska underlag är bristfälliga. 
Enligt Riksrevisionens uppfattning är diagnos, nedsättning av funktionsförmåga och arbetsuppgifter de tre viktigaste obligatoriska uppgifterna. I 72 
procent av de sista medicinska underlagen är minst en av dessa tre uppgifter 
otillräcklig, det vill säga uppgiften saknas eller är inte av tillräcklig kvalitet. 
Arbetsuppgifternas innehåll är den obligatoriska uppgift som oftast är otillräcklig. Samtliga obligatoriska uppgifter är dock enligt Riksrevisionens uppfattning nödvändiga såväl för att kunna göra en korrekt bedömning av rätten 
till sjukpenning som för att kunna verifiera att lämnade uppgifter är riktiga.
 Övriga obligatoriska uppgifter är inte bristfälliga i lika stor utsträckning. 
Vid en bedömning av samtliga obligatoriska uppgifter är i 73 procent av 
fallen en eller flera obligatoriska uppgifter i det sista medicinska underlaget 
otillräckliga. Bristerna är större i bifallsärenden än i avslagsärenden. I bifallsärenden är en eller flera av de obligatoriska uppgifterna i det medicinska 
underlaget otillräckliga i 75 procent av fallen, att jämföra med 50 procent i 
avslagsärenden. Utfallet visar således att det finns större behov av kompletteringar i bifallsärenden. Resultatet stämmer överens med den bild som vi 
har fått vid intervjuer med Försäkringskassans handläggare och ligger i linje 
med en tidigare undersökning.76 Vid intervjuerna har handläggarna framfört 
att de ofta är mer noggranna när de överväger avslagsbeslut, till exempel 
rådfrågar de försäkringsläkare i större utsträckning än vid bifall. 
 En analys av de första medicinska underlagen visar att en eller flera obligatoriska uppgifter är otillräckliga i 75 procent av fallen. I bifallsärendena är 
77 procent av de medicinska underlagen bristfälliga, och motsvarande siffra 
för avslagsärenden är 57 procent. Det är således lika stort behov av komplettering för första respektive sista medicinska underlag.
 För att bedöma om Försäkringskassan kompletterar bristfälliga medicinska underlag har Riksrevisionen granskat ett slumpmässigt urval av de 
ärenden där det sista medicinska underlaget bedömdes vara i behov av 
komplettering. En tredjedel av dessa ärenden granskades utifrån den dokumentation som fanns i akten. Resultatet visar att kompletteringar görs i liten 
omfattning, endast i 4 procent av fallen har det sista medicinska underlaget 
kompletterats. Muntliga kompletteringar görs endast i mycket liten utsträckning utifrån den dokumentation som finns i akterna.
 I syfte att bedöma hur ofta kompletteringar görs av medicinska underlag 
har Riksrevisionen också jämfört a) gruppen där vi bedömt att det fanns 
behov av att komplettera, respektive b) gruppen där vi bedömt att beslutsunderlaget var tillräckligt. Även detta resultat tyder på att Försäkringskassan  
76 Nej till sjukpenning, vad hände sen?, Försäkringskassan 2007.

38RIKSREVISIONEN Beslut om sjukpenning – har Försäkringskassan tillräckliga underlag?
sällan kompletterar bristfälliga medicinska underlag eller möjligen kompletterar muntligt. Den genomsnittliga handläggningstiden till beslut är något 
kortare för de ärenden som behöver kompletteras jämfört med dem som 
har ett tillräckligt underlag (44 respektive 49 dagar). Riksrevisionen har inte 
hittat några möjliga förklaringar till varför handläggningstiden är kortare i de 
ärenden där det medicinska underlaget bedöms behöva kompletteras. 
 Riksrevisionen har inte heller funnit något som tyder på att Försäkringskassan i högre utsträckning begär in andra medicinska utlåtanden och 
yttranden i de ärenden där de medicinska underlagen uppvisar brister och är 
i behov av komplettering. Tvärtom visar resultaten att yttranden från försäkringsläkare förekommer signifikant oftare i de fall de medicinska underlagen 
är kompletta, jämfört med de ärenden där de medicinska underlagen behöver kompletteras.
 Riksrevisionen noterar att Försäkringskassan vidtagit vissa åtgärder 
för att förbättra de medicinska underlagen. I december 2008 informerade 
Försäkringskassan sin personal om att alla medicinska underlag som saknar 
obligatoriska uppgifter ska sändas tillbaka till den intygsskrivande läkaren för 
komplettering.77 Vidare finns det olika former för lokal samverkan som syftar 
till ett bättre samarbete med hälso- och sjukvården. Till exempel har myndigheten utsett särskilda samverkansansvariga på lokal och regional nivå som 
har till uppgift att samverka med olika aktörer, däribland hälso- och sjukvården. Det finns också handläggare som delvis är placerade på vårdcentraler. 
Därutöver har försäkringsläkarna en roll i utbildningen av läkare i hälso- och 
sjukvården.
5.1.2 Det framgår inte alltid hur sjukdomen påverkar förmågan
För att Försäkringskassan ska kunna göra en korrekt bedömning av rätten till sjukpenning är det viktigt att det finns en tydlig beskrivning av hur 
sjukdomen begränsar den försäkrades förmåga/aktivitet. Enligt Försäkringskassans metodstöd är denna uppgift en av de viktigaste vid bedömning av 
rätten till sjukpenning.78 I många av de fall där läkaren skrivit något om detta 
är bedömningen enligt Riksrevisionens uppfattning otillräcklig. Fältet på 
blanketten där informationen ska finnas kan vara ifylld men informationen är 
otillräcklig. Efter att ha undersökt vad som står i fältet i de granskade akterna 
bedömer Riksrevisionen att 9 procent av de medicinska underlagen i bifallsärenden, och 5 procent i avslagsärenden, har en otillräcklig bedömning av hur 
sjukdomen påverkar funktionsförmågan. Skillnaden är dock inte statistiskt 
säkerställd. Diagnos, som också är en obligatorisk uppgift, fanns angiven i 
bifallsärendena men saknades i 2 procent av avslagsärendena. 
77 Informationsmeddelande IM 2008:192, Försäkringskassan 2008.
78 Metodstöd för kvalitetssäkring och komplettering av läkarintyg i sjukpenningärenden,  
 Försäkringskassan 2007.

39 RIKSREVISIONENBeslut om sjukpenning – har Försäkringskassan tillräckliga underlag?
5.1.3 Majoriteten av intyg beskriver inte arbetsuppgifterna
För att Försäkringskassan ska kunna värdera läkarens bedömning av patientens förmåga, och göra en bedömning av rätten till sjukpenning, behövs 
information om vad läkarens bedömning av grad av arbetsförmåga relaterar till. När bedömningen görs i förhållande till nuvarande arbete ska den 
försäkrades arbetsuppgifter anges. Om individen är arbetslös skulle bedömningen under 2007 göras mot arbete som är normalt förekommande på 
arbetsmarknaden. Riksrevisionens analys visar att beskrivningen av arbetsuppgifterna var otillräcklig i 70 procent av bifallsärendena och i 47 procent 
av avslagsärendena för personer med arbete. Eftersom arbetsuppgifternas 
innehåll är den obligatoriska uppgift som oftast är otillräcklig i det medicinska underlaget blir det samma resultat som för det medicinska underlaget på övergripande nivå, det vill säga att det finns skillnader i kvaliteten i 
beslutsunderlagen i bifallsrespektive avslagsärenden.
 Det är vanligt att yrke snarare än faktiska arbetsuppgifter anges, vilket i 
många fall ställer till problem för Försäkringskassans handläggare. I intervjuer med sjukpenninghandläggare har det också framkommit att det händer 
att uppgifterna blir fel för arbetslösa eftersom bedömningen görs mot de 
arbetsuppgifter som personen hade innan arbetslösheten istället för mot ett 
arbete som är normalt förekommande på arbetsmarknaden. 
5.1.4 Övriga obligatoriska uppgifter saknas i vissa fall
Övriga obligatoriska uppgifter i det medicinska underlaget saknas i vissa fall. 
Skillnaderna som finns mellan bifalls- och avslagsärenden för dessa uppgifter är inte statistiskt säkerställda. Uppgift om klinik/mottagning och läkarens 
namn saknas i 4 procent av bifallsärendena och i 3 procent av avslagsärendena. Läkarens namnunderskrift är obligatorisk och saknas i 1 procent av 
bifallsärendena och i 2 procent av avslagsärendena. 
 I det medicinska underlaget finns också uppgifter som är obligatoriska 
för fortsatt handläggning.79 Dessa uppgifter är inte nödvändiga för det första 
beslutet om sjukpenning, men för att fortsätta handläggningen och därmed 
för att kunna fatta beslut om eventuell ytterligare sjukpenning. En sådan 
uppgift är status och objektiva undersökningsfynd på organnivå, det vill 
säga vad läkaren har funnit vid undersökningen som stöd för diagnosen. 
Granskningen visar att dessa uppgifter är otillräckliga i 21 procent av bifallsärendena och i 8 procent av avslagsärendena. Sedan 2008 är denna uppgift 
obligatorisk för att kunna fatta ett första beslut om sjukpenning. 
 En annan uppgift i det medicinska underlaget som är obligatorisk för 
fortsatt handläggning är vad läkarens uppgifter baserar sig på − om det 
79 Metodstöd för kvalitetssäkring och komplettering av läkarintyg i sjukpenningärenden,  
 Försäkringskassan 2007.

40RIKSREVISIONEN Beslut om sjukpenning – har Försäkringskassan tillräckliga underlag?
är på personlig kontakt, telefonkontakt, journalanteckningar eller annat.80 
Orsaken är att handläggaren ska kunna värdera uppgifterna i det medicinska underlaget. Uppgiften saknas dock i 5 procent av såväl bifallsärendena 
som avslagsärendena. Analysen visar också att de medicinska underlag som 
ligger till grund för avslagsbeslut i högre grad baseras på personlig kontakt 
mellan läkare och den försäkrade, medan motsvarande underlag i bifallsbeslut i högre utsträckning baseras på telefonkontakt. 
 Härutöver ska läkaren även ange diagnoskod och lämna en prognos om 
den försäkrade bedöms få tillbaka sin arbetsförmåga. Resultaten visar att 
1 procent av bifallsärendena, och 2 procent av avslagsärendena, saknade 
diagnoskod. Prognos av den försäkrades framtida arbetsförmåga saknas i 
19 procent av bifallsärendena och i 20 procent av avslagsärendena. Läkaren 
ska ange om individen helt, delvis eller inte alls kan återfå sin arbetsförmåga 
(uppgiften lämnas i form av ett kryss i fältet). En sådan prognos kan vara till 
hjälp för handläggaren vid bedömning och planering av individens återgång i 
arbete.
5.2 De försäkrade har inte alltid beskrivit hur sjukdomen  
 påverkar möjligheten att arbeta 
För att en individ ska kunna beviljas sjukpenning ska denne alltid lämna en 
skriftlig försäkran för sjukpenning med uppgifter om sjukdom, en beskrivning av arbetsuppgifter och en egen bedömning av arbetsförmåga. 
 Granskningen visar att underlaget från den försäkrade i 7 procent av 
såväl bifallssom avslagsärendena saknar en beskrivning av hur sjukdomen 
påverkar möjligheten att arbeta. I ytterligare 12 respektive 14 procent av bifalls- respektive avslagsärendena är detta enligt vår bedömning endast delvis 
beskrivet. Grad av arbetsoförmåga, det vill säga om ansökan gäller heltids- 
eller deltidsjukskrivning, har så gott som alla angivit, uppgiften saknas i 3 
procent av avslagsärendena och i mindre än 1 procent av bifallsärendena.
5.3 Yttrande från försäkringsläkare finns oftare i avslagsärenden 
Utöver de medicinska underlagen och den försäkrades sjukförsäkran, som 
är obligatoriska underlag vid beslut om sjukpenning, kan Försäkringskassan 
ha tillgång till bland annat yttrande från försäkringsläkare. Granskningen 
visar att det betydligt oftare finns yttrande från försäkringsläkare i avslagsärenden än i bifallsärenden (78 respektive 36 procent). En förklaring som 
80 Metodstöd för kvalitetssäkring och komplettering av läkarintyg i sjukpenningärenden,  
 Försäkringskassan 2007.

41 RIKSREVISIONENBeslut om sjukpenning – har Försäkringskassan tillräckliga underlag?
framkommit vid intervjuer med Försäkringskassans handläggare är att försäkringsläkare ofta kopplas in när handläggaren överväger avslag och/eller 
vid tveksamhet till den intygsskrivande läkarens bedömning.
 Det finns en möjlighet för försäkringsläkaren att begära in kompletterande uppgifter från den intygsskrivande läkaren om underlaget är otillräckligt eller svårförståeligt. Resultaten visar dock att försäkringsläkaren inte 
begär komplettering från intygsskrivande läkare särskilt ofta, endast i cirka 4 
procent av såväl bifallsärenden som avslagsärenden. 
 I de sjukpenningärenden där yttrande finns delar försäkringsläkaren inte 
den intygsskrivande läkarens bedömning av individens förmåga i 63 procent 
av avslagsärendena. Motsvarande siffra för bifallsärenden är 4 procent.  
 Femton procent av yttrandena innehåller latinska eller medicinska termer 
som inte förklaras, vilket strider mot Försäkringskassans riktlinjer.    
5.4 Försäkringsläkarens bedömning väger tungt 
Utöver att studera vilka underlag Försäkringskassan har tillgång till när de 
fattar beslut om sjukpenning samt underlagens kvalitet har Riksrevisionen 
uppskattat vilken betydelse olika medicinska underlag har när beslut fattas.
 Särskilt läkarutlåtande eller läkarutlåtande om hälsotillstånd kan hämtas 
in om Försäkringskassans handläggare anser att det behövs ett mer utförligt 
medicinskt underlag. I förhållande till ordinarie medicinska underlag innehåller läkarutlåtandena generellt fylligare redogörelser av symtom relaterade till 
arbetsförmåga. I 42 procent av bifallsärendena och i 35 procent av avslagsärendena har läkarutlåtande om hälsotillstånd inhämtats. Skillnaden är dock 
inte statistiskt säkerställd. Förekomsten av särskilt läkarutlåtande i akterna 
har inte granskats, och i intervjuer med Försäkringskassans handläggare har 
det framkommit att dessa används ytterst sällan. Yttrande från försäkringsläkare fanns i 36 respektive 78 procent av bifallsrespektive avslagsärendena. 
Både läkarutlåtande och yttrande från försäkringsläkare fanns i 24 respektive 
29 procent av bifalls- och avslagsärendena. 
 En kvalitativ genomgång har gjorts av samtliga ärenden där läkarutlåtande om hälsotillstånd och/eller yttrande från försäkringsläkare har funnits. 
I dessa fall har det sista medicinska underlaget, läkarutlåtande och yttrande 
från försäkringsläkare studerats kompletterat med en genomgång av den 
försäkrades uppgift om hur sjukdomen påverkar arbetsförmågan. Resultaten 
i den kvalitativa genomgången Riksrevisionen har genomfört är inte viktade. 
 Genomgången visar att yttrande från försäkringsläkare har stor betydelse 
för hur Försäkringskassan beslutar i ett ärende där det finns skilda uppfattningar. I 88 procent av de avslagsärenden där yttrande från försäkringsläkare 
finns överensstämmer Försäkringskassans beslut med försäkringsläkarens 

42RIKSREVISIONEN Beslut om sjukpenning – har Försäkringskassan tillräckliga underlag?
bedömning. I resterande 12 procent av fallen valde Försäkringskassan 
således att gå emot yttrandet från försäkringsläkaren och avslå ansökan om 
sjukpenningansökan. Vad gäller bifallsärenden där yttrande från försäkringsläkare finns överensstämmer Försäkringskassans beslut med försäkringsläkarens bedömning i 92 procent av fallen.  
 I 5 procent av avslagsärendena fanns endast läkarutlåtanden och inga 
yttranden från försäkringsläkare. I de flesta av dessa ärenden gick Försäkringskassan emot läkarutlåtandets bedömning och beslutade om avslag. 
Den kvalitativa genomgången visar även att läkarutlåtanden om hälsotillstånd och medicinska underlag ofta brister i bedömningen av arbetsförmåga, medan yttranden från försäkringsläkare ofta har en tydlig sådan bedömning. Läkare som utfärdar läkarutlåtande respektive medicinskt underlag 
träffar normalt individen, medan försäkringsläkare endast baserar sina 
yttranden på befintliga medicinska underlag och utlåtanden. 
 Genomgången visar även att bedömningen i läkarutlåtandena i princip 
inte skiljer sig från den försäkrades eller den tidigare behandlande läkarens 
bedömning. Läkarutlåtande om hälsotillstånd utfärdas normalt av den 
intygsskrivande läkaren, vilket kan förklara resultatet för denna typ av läkarutlåtande.
5.5 Avslag sakkunniggranskas inte alltid
Beslutsunderlaget vid avslag ska normalt granskas av en annan sakkunnig 
tjänsteman med särskild behörighet.81 Vid vissa direktavslag, där den försäkrade till exempel inte uppfyller något av grundkriterierna för sjukpenning, 
behöver sakkunniggranskning inte göras. Granskningen visar att sakkunniggranskning skett i 78 procent av avslagsärendena. I den grupp som fått 
avslag efter en tid med sjukpenning har sakkunniggranskning skett i 81 procent av ärendena, medan sådan granskning skett i 69 procent av de ärenden 
som fått direktavslag. 
 Vid intervjuer har det framkommit att det finns olika uppfattning bland 
handläggarna om vad som ska kvalitetssäkras vid sakkunniggranskning, 
det vill säga om granskningen ska omfatta såväl om ärendet har tillräckligt 
beslutsunderlag som att beslutet är korrekt. I nuvarande regelverk anges 
endast att granskningen ska säkerställa att beslutsunderlaget är tillräckligt. 
Vid intervju med representanter för Försäkringskassans huvudkontor har det 
dock framförts att granskningen ska avse bägge delar. Riksrevisionen noterar 
att de skriftliga riktlinjerna för sakkunniggranskning skiljer sig från riktlinjerna för kvalitetsverktyget Qben II där det särskilt anges att kontrollen avser 
såväl tillräckligt beslutsunderlag som korrekt beslut.
81 Handläggning när sjukpenning inte ska betalas ut, Försäkringskassan 2007.

43 RIKSREVISIONENBeslut om sjukpenning – har Försäkringskassan tillräckliga underlag?
5.6 Andra typer av beslutsunderlag förekommer sällan och  
 upprättas sent i de fall de finns
Granskningen visar att det i många sjukpenningärenden saknas andra typer 
av beslutsunderlag utöver sjukförsäkran och medicinskt underlag. Försäkringskassan har hållit avstämningsmöte i 32 procent av bifallsärendena och 
i 18 procent av avslagsärendena. Vidare finns rehabiliteringsunderlag från 
arbetsgivare i 43 procent av bifallsärenden och i 28 procent av avslagsärenden. Försäkringskassan har genomfört en så kallad SASSAM-kartläggning i 
36 procent av bifallsärendena och 18 procent av avslagsärendena, men i 42 
procent av de ärenden där SASSAM har genomförts är det inte dokumenterat vad den lett till.82   
Tabell 1. Andel bifallsrespektive avslagsärenden där Försäkringskassan har tillgång till 
andra beslutsunderlag utöver sjukförsäkran och det medicinska underlaget. Procent
Bifallsärenden Avslagsärenden Signifikant
Yttrande från försäkringsläkare 36 78 Ja
Läkarutlåtande om hälsotillstånd 42 35 Nej
Avstämningsmöte 32 18 Ja 
Rehabiliteringsunderlag från  
arbetsgivaren 
43 28 Ja
SASSAM-kartläggning 36 18 Ja
Plan för återgång i arbete/ 
rehabiliteringsplan 
43 15 Ja
Vidare kan Försäkringskassan ha tillgång till en plan för återgång i arbete 
eller rehabiliteringsplan när man fattar beslut om sjukpenning.83 Resultatet 
visar att någon av dessa planer finns i 43 procent av bifallsärendena och i 15 
procent av avslagsärendena. Om rehabiliteringsplan har upprättats i de fall 
där det är obligatoriskt, det vill säga i de fall där åtgärder som berättigar till 
rehabiliteringsersättning övervägs, går inte att bedöma utifrån det insamlade 
materialet.
 Att det finns fler beslutsunderlag i bifallsärenden jämfört med avslagsärenden kan förklaras av att bifallsärenden pågår under längre tid än avslagsärenden. I de granskade bifallsärendena är den genomsnittliga tiden mellan 
första och sista journalanteckning 434 dagar. Motsvarande siffra för indragsärenden är 235 dagar och för direktavslagsärenden 44 dagar. Det enda 
beslutsunderlag som förekommer signifikant oftare i avslagsärenden än i 
bifallsärenden är yttrande från försäkringsläkare, medan det inte finns någon 
säkerställd skillnad mellan bifalls- och avslagsärenden vad gäller läkarutlåtanden om hälsotillstånd. 
82 SASSAM är en förkortning av Strukturerad Arbetsmetodik för Sjukfallshantering och SAMordnad  
 rehabilitering.
83 En plan för återgång i arbete ska innehålla alla de åtgärder och insatser som behövs för att den 
 försäkrade ska kunna få tillbaka sin arbetsförmåga. Planen innehåller samma uppgifter som  
 rehabiliteringsplanen men även uppgifter om andra insatser än de som ger rehabiliteringsersättning.

44RIKSREVISIONEN Beslut om sjukpenning – har Försäkringskassan tillräckliga underlag?
 Granskningen visar även att det tar lång tid innan Försäkringskassan 
genomför olika aktiviteter och insatser för den försäkrade. Den långa handläggningstiden ser Riksrevisionen som en aspekt på kvaliteten i underlagen. 
Exempelvis är den genomsnittliga tiden från att sjukförsäkran inkommit till 
att yttrande från försäkringsläkare kommer in i genomsnitt drygt ett år. Även 
läkarutlåtande tycks efterfrågas sent i sjukfallen, i genomsnitt inkommer 
läkarutlåtande 488 dagar efter att sjukförsäkran inkommit till Försäkringskassan. Det kan bero på att denna typ av utlåtanden ofta används inför övervägande om att bevilja stadigvarande sjuk- och aktivitetsersättning. 
Tabell 2. Genomsnittlig handläggningstid från det sjukförsäkran inkommit till  
Försäkringskassan till olika insatser genomförs
Antal dagar*
Yttrande från försäkringsläkare 375
Läkarutlåtande om hälsotillstånd 488
Avstämningsmöte 332
SASSAM-kartläggning 204
Plan för återgång i arbete/rehabiliteringsplan 165
* Det kan noteras att granskningen omfattat ärenden som pågått minst 90 dagar,  
med undantag av ärenden som fått direktavslag.
I de fall avstämningsmöten förekommer hålls de sent i sjukskrivningsprocessen, i genomsnitt elva månader efter att sjukförsäkran inkommit. För 12 
procent av de individer som haft avstämningsmöte har det dröjt mer än två 
år innan mötet genomförts. Detta trots att syftet med ett avstämningsmöte 
enligt Försäkringskassans vägledning är att ”tidigt fånga upp individens 
eventuella möjlighet att återgå i arbete och behov av stöd för att underlätta 
detta”.84 
 Försäkringskassan mäter sedan 2007 antalet avstämningsmöten som 
hålls under de första 90 dagarna efter inkommen sjukförsäkran. Riksrevisionen har dock inte funnit att Försäkringskassan kvantifierat antal eller andel 
ärenden där avstämningsmöten bör hållas. I vår granskning var andelen avstämningsmöten som hållits inom 90 dagar under den studerade perioden 
33 procent.
 Även tiden från att sjukförsäkran inkommit till att SASSAM-kartläggning 
respektive plan för återgång i arbete/rehabiliteringsplan upprättas är lång 
(204 respektive 165 dagar). I 14 procent av de sjukfall där en sådan plan upprättats skedde det först när sjukskrivningen pågått ett år eller längre.  
 I sjukfall som pågått lång tid har Försäkringskassan normalt fattat flera 
beslut baserat på medicinska underlag för olika tidsperioder. Det finns därmed flera tillfällen för Försäkringskassan att överväga olika insatser för den 
försäkrade. Insatserna är inte beroende av varandra utan kan genomföras 
separat.
84 Sjukpenning och samordnad rehabilitering, version 7, Försäkringskassan 2007.

45 RIKSREVISIONENBeslut om sjukpenning – har Försäkringskassan tillräckliga underlag?
5.7 Utformningen av Försäkringskassans blanketter brister
Sjukförsäkran och det medicinska underlaget är de två viktigaste underlagen 
vid beslut om sjukpenning. Särskilda blanketter används för dessa ändamål. 
 Vad gäller det medicinska underlaget ska läkaren ange ”hur sjukdomen 
begränsar patientens förmåga/aktivitet” i fält 5 på blanketten.85 I Försäkringskassans metodstöd anges att denna information är en av de viktigaste 
uppgifterna vid bedömningen av rätten till sjukpenning och att det ska finnas 
en tydlig beskrivning av hur sjukdomen begränsar förmåga och aktivitet i det 
dagliga livet. 
 Utifrån Försäkringskassans metodstöd bedömer Riksrevisionen att det 
är funktionsförmåga som avses. Vi har i intervjuer med handläggare dock 
kunnat konstatera att det råder delade meningar om det är funktions- eller 
arbetsförmåga som ska anges i fältet. Skillnaden är viktig eftersom en nedsättning av funktionsförmågan inte behöver betyda att arbetsförmågan 
är helt eller delvis nedsatt. Det finns likaså skillnader i handläggarnas uppfattning om det överhuvudtaget är läkarens uppgift att ange arbetsförmåga 
eller om den bedömningen enbart ska göras av Försäkringskassan utifrån 
uppgift om funktionsförmågan. Handläggarna konstaterar samtidigt, oavsett 
vad de anser vara läkarens uppgift i sammanhanget, att detta fält på blanketten ofta är otillräckligt ifyllt och i behov av komplettering. 
 Blanketten för sjukförsäkran har nyligen ändrats, och vid våra intervjuer 
har det framförts att utformningen av den nya blanketten har medfört att 
uppgift om antal ersättningsdagar ofta blir fel. Tidigare skulle den försäkrade 
ange från och med vilket datum den försäkrade tror sig vara frisk, idag ska 
den försäkrade istället ange till och med vilket datum han/hon begär ersättning, det vill säga slutdatum för sjukskrivningen. Ofta anger den försäkrade 
datumet för återgång i arbete, vilket därför kan medföra för hög ersättning. I 
blanketten för fortsatt sjukförsäkran har formuleringen däremot inte ändrats 
– här ska den försäkrade fortfarande ange datumet för när sjukskrivningen 
ska upphöra. 
85 Granskningen har utgått från blankett RFV 7263 som användes under 2007. Motsvarande  
 formulering finns i den blankett som används idag (FK 7263), med tillägget ”…på individnivå  
 (aktivitetsbegränsning)”.

46RIKSREVISIONEN Beslut om sjukpenning – har Försäkringskassan tillräckliga underlag?
5.8 Sammanfattande iakttagelser
Riksrevisionen har gjort följande väsentliga iakttagelser:
• En stor andel av de medicinska underlagen är bristfälliga och saknar  
 viktig information. Enligt Riksrevisionens bedömning är en eller flera  
 obligatoriska uppgifter otillräckliga i 73 procent av de medicinska  
 underlagen. Bristerna är större i bifallsärenden än i avslagsärenden.  
 Riksrevisionen har funnit att bristfälliga medicinska underlag ytterst  
 sällan kompletteras inför beslut om sjukpenning.
• Även övriga beslutsunderlag uppvisar brister, till exempel är uppgiften i  
 sjukförsäkran om hur sjukdomen påverkar arbetsförmågan bristfällig i  
 vart femte fall. 
• I de fall yttrande från försäkringsläkare finns har dessa stor betydelse  
 för hur Försäkringskassan beslutar i ett ärende. I 88 procent av de  
 avslagsärenden där ett sådant yttrande finns överensstämmer  
 Försäkringskassans beslut med försäkringsläkarens bedömning. 
• Läkarutlåtanden och medicinska underlag brister ofta i bedömningen  
 av arbetsförmåga, medan yttrande från försäkringsläkare ofta har en  
 tydlig sådan bedömning. Blanketten för de medicinska underlagen är  
 utformad på ett sådant sätt att beskrivning av arbetsförmåga inte  
 behöver lämnas. 
• Försäkringskassan genomför olika insatser för den försäkrade sent i sjukskrivningsprocessen. Exempelvis dröjer det i genomsnitt cirka elva  
 månader innan avstämningsmöte genomförs, och för 14 procent av  
 de sjukskrivna individerna dröjer det längre än ett år till plan för återgång  
 i arbete/rehabiliteringsplan upprättas.

47 RIKSREVISIONENBeslut om sjukpenning – har Försäkringskassan tillräckliga underlag?
6 Likformighet i sjukpenningärenden 
En grundläggande princip vid Försäkringskassans handläggning av ansökan 
om sjukpenning är att handläggarna endast ska beakta relevant information, 
det vill säga information som med stöd i regelverken ska eller får påverka 
beslut om rätt till sjukpenning. I linje med den principen ska alla försäkrade 
behandlas lika vid Försäkringskassans handläggning och inga ovidkommande hänsyn ska tas.
6.1 Vissa skillnader i beslut och beslutsunderlag för olika  
 grupper 
Riksrevisionen har undersökt om det finns skillnader i Försäkringskassans beslut och beslutsunderlag med avseende på kön, ålder, födelseland, 
inkomst och typ av diagnos. I analysen har Riksrevisionen endast studerat 
förhållandet mellan två variabler och därmed inte tagit hänsyn till andra faktorer som skulle kunna påverka utfallet. Att det finns skillnader behöver inte 
betyda att ovidkommande hänsyn tas – medvetet eller omedvetet. Riksrevisionen har inte kunnat avgöra om det finns skillnader som beror på oönskad 
särbehandling.  
 Beträffande Försäkringskassans beslut visar resultaten att höginkomsttagare (inkomster över 300 000 kronor per år) i högre utsträckning än 
låginkomsttagare (inkomster under 200 000 kronor per år) får sina sjukpenningansökningar beviljade, medan låginkomsttagare i högre utsträckning får 
avslag. En tänkbar förklaring till dessa resultat som framkommit i intervjuer 
med handläggare på Försäkringskassan är att låginkomsttagare i större 
utsträckning har fysiskt krävande arbeten. De kan i många fall ha arbetsförmåga i ett mindre tungt arbete. En annan förklaring som framförts är att 
låginkomsttagare är överrepresenterade bland dem som är arbetslösa, och 
det förekommer att arbetslösa sjukanmäler sig för att spara a-kassedagar. 
Den senare förklaringen har också stöd i forskning som har visat att sjukanmälningar bland arbetslösa ökar när a-kasseperioden närmar sig sitt slut.86 
Vi har inte funnit några signifikanta skillnader i besluten vad gäller övriga 
bakgrundsvariabler.
86 Sick of being unemployed? Interactions between unemployment and sickness insurance in  
 Sweden, IFAU 2002 samt Arbetslösa som blir sjuka och sjuka som inte bli arbetslösa, Socialförsäkringsutredningen 2007.

48RIKSREVISIONEN Beslut om sjukpenning – har Försäkringskassan tillräckliga underlag?
 Vi har även undersökt om det finns några skillnader mellan olika grupper 
när det gäller förekomsten av beslutsunderlag vid beslut om sjukpenning. De 
underlag vi studerat är yttrande från försäkringsläkaren, läkarutlåtande om 
hälsotillstånd, avstämningsmöte, SASSAM-kartläggning, plan för återgång i 
arbete/rehabiliteringsplan och rehabiliteringsunderlag från arbetsgivaren.
 Analysen visar att det finns vissa skillnader mellan olika grupper. För 
individer med psykiska diagnoser hålls avstämningsmöte och utarbetas 
rehabiliteringsplan oftare än för andra diagnoser. Vidare finns yttrande från 
försäkringsläkare oftare när den försäkrade är låginkomsttagare jämfört med 
när han eller hon är höginkomsttagare. Vi har däremot inte funnit några 
signifikanta skillnader med avseende på kön, ålder eller födelseland.
 Vi har inte undersökt om det finns geografiska skillnader vad gäller 
underlagens kvalitet. Det har dock framkommit vid intervjuer med Försäkringskassans handläggare att det finns kvalitetsskillnader i de medicinska 
underlagen mellan olika län. Skillnaderna indikerar att det kan ha funnits 
regionala olikheter i hur Försäkringskassan tidigare har hanterat otillräckliga 
medicinska underlag. Eftersom Försäkringskassan idag har centraliserat 
verksamheten med bland annat nationella och lokala försäkringscenter torde 
dock de regionala skillnaderna ha minskat.
6.2 Skillnader i handläggningstid mellan olika grupper
Granskningen visar att det finns skillnader mellan olika grupper när det gäller handläggningstider. Det handlar om hur snabbt Försäkringskassan fattar 
beslut och om inom vilken tidsram beslutsunderlag tas fram. Vad gäller 
beslut är den genomsnittliga tiden från det första medicinska underlaget till 
det första beslutet längre för personer i åldern 30–49 år jämfört med gruppen 50–64 år.
 Vad gäller beslutsunderlag hålls avstämningsmöte cirka två månader 
senare för män än för kvinnor. Även när det gäller ålder finns det tydliga 
skillnader. Den genomsnittliga tiden fram till såväl avstämningsmöte som 
plan för återgång i arbete/rehabiliteringsplan är betydligt längre för personer 
i åldersgruppen 50–64 år. Exempelvis är tiden till avstämningsmöte 384 dagar för personer i åldersgruppen 50–64 år, medan den är 144 dagar kortare 
för personer i åldern 20–29 år. En tänkbar förklaring skulle kunna vara att 
Försäkringskassan prioriterar snabba insatser för yngre. 
 Resultaten visar också att det finns skillnader i handläggningstider med 
avseende på födelseland. Tiden till såväl SASSAM-kartläggning som avstämningsmöte tycks vara cirka två månader längre för svenskfödda (356 dagar) 
jämfört med utrikesfödda (296 dagar).

49 RIKSREVISIONENBeslut om sjukpenning – har Försäkringskassan tillräckliga underlag?
Tabell 3. Genomsnittlig handläggningstid för olika grupper 
Antal dagar  
mellan första 
medicinska 
underlag och 
Försäkringskassans första 
beslut 
Antal dagar 
mellan första 
medicinska underlag och plan 
för återgång i 
arbete/ rehabiliteringsplan
Antal dagar 
mellan första 
medicinska 
underlag och 
SASSAM
Antal dagar 
mellan första 
medicinska 
underlag och 
avstämningsmöte
Kön 
Kvinnor 43 173 176 325
Män 49 187 249 388
Ålder
20–29 år 46 146 166 240
30–49 år 50 164 211 325
50–64 år 40 200 203 384
Födelseland
Svenskfödd 45 180 216 356
Utrikesfödd 46 166 160 296
Sjukskrivningsdiagnos
Sjukdomar i  
rörelseorganen
45 198 275 414
Psykiska  
sjukdomar
46 181 203 325
Andra sjukdomar 46 155 153 266
Inkomst
Låginkomsttagare 
(< 200 000 kr/år)
53 224 203 299
Höginkomsttagare
(>300 000 kr/år)
55 101 222 316
Samtliga 45 178 204 343
För personer med sjukdomar i rörelseorganen tar det i genomsnitt 414 dagar 
till ett avstämningsmöte, vilket är 90 dagar längre än genomsnittet för personer med psykiska besvär och cirka 150 dagar längre än för personer med 
övriga sjukdomar. Även tiden från det första medicinska underlaget till plan 
för återgång i arbete/rehabiliteringsplan respektive SASSAM-kartläggning är 
längre för personer med besvär i rörelseorganen.
 Den genomsnittliga tiden skiljer sig också åt beroende på inkomstnivå. 
Tiden från första medicinska underlag till plan för återgång i arbete/rehabiliteringsplan är mer än dubbelt så lång för låginkomsttagare som för höginkomsttagare (224 respektive 101 dagar). Tiden till avstämningsmöte respektive SASSAM-kartläggning är dock något kortare för låginkomsttagare.  

50RIKSREVISIONEN Beslut om sjukpenning – har Försäkringskassan tillräckliga underlag?
6.3 Sammanfattande iakttagelser
Riksrevisionen har utifrån en bivariat analys funnit vissa skillnader mellan 
olika grupper såväl vad gäller Försäkringskassans beslut som beslutsunderlag. Även den tid det tar för Försäkringskassan att fatta beslut och ta fram 
beslutsunderlag skiljer sig mellan olika grupper. Exempel på skillnader som 
framkommer i granskningen:
• Vad gäller beslut visar resultaten att höginkomsttagare i högre  
 utsträckning får sina sjukpenningansökningar beviljade jämfört med  
 låginkomsttagare. 
• Tiden till plan för återgång i arbete/rehabiliteringsplan är klart längre för  
 äldre personer, för personer med sjukdomar i rörelseorganen och för  
 låginkomsttagare. När det gäller tiden till avstämningsmöte är den  
 längre för äldre och för personer med sjukdomar i rörelseorganen.
Utifrån datamaterialet kan Riksrevisionen inte dra några slutsatser om  
skillnaderna beror på att avsteg gjorts från kravet på likabehandling.

51 RIKSREVISIONENBeslut om sjukpenning – har Försäkringskassan tillräckliga underlag?
7 Regeringens styrning av kvaliteten i  
 beslutsunderlagen  
En genomgång av budgetpropositioner och regleringsbrev för 2005 och 
framåt visar att regeringens övergripande styrning av kvaliteten i underlagen 
för beslut om sjukpenning har varit tämligen likartad vad avser frågor som 
rör beslutsunderlagen inom sjukförsäkringen. 
 I regleringsbreven till Försäkringskassan anges övergripande bland annat 
att kvaliteten ska öka och att handläggningen ska präglas av hög kvalitet. 
Även likformighet, rättssäkerhet och effektivitet betonas. 
 Regeringen angav i budgetpropositionen för 2007: ”De svagheter som 
Försäkringskassan har konstaterat när det gäller brister i beslutsunderlagen 
för vissa förmåner är oacceptabla.”87 Regeringen lämnade dock inte något 
särskilt uppdrag, eller vidtog annan åtgärd, i regleringsbreven för 2007 eller 
2008 med anledning av bristerna i beslutsunderlagen. 
 I årsredovisningen för 2007 redovisade Försäkringskassan en marginell 
resultatförbättring på totalnivå vad gäller tillräckligt beslutsunderlag för inkluderade förmånsslag mellan 2006 och 2007, medan motsvarande siffra för 
sjukpenning visade på en viss kvalitetsförsämring under perioden. I budgetpropositionen för 2008 valde regeringen att enbart konstatera att ”den osäkerhet som funnits tidigare gällande kvaliteten i ärendehandläggningen till 
viss del kvarstår”.88 Regeringen konstaterar i budgetpropositionen för 2009, 
som en uppföljning av verksamhetsmålet för sjukskrivningsprocessen, att 
Försäkringskassans kvalitetskontroller visar förbättringar vad gäller andelen 
ärenden som har tillräckliga underlag och ärenden där rätt beslut fattats.89 
Samtidigt anges i analysavsnittet i samma proposition att det fortfarande 
finns brister i beslutsunderlagen för bedömning av rätten till sjukpenning. 
 Socialdepartementet har enligt uppgift diskuterat bristerna i beslutsunderlagen med Försäkringskassan utifrån de generella målen om kvalitet och 
rättssäkerhet, dels i mål- och resultatdialogen, dels i den löpande dialogen 
med myndighetens ledning.
 I regleringsbrevet för 2009 gav regeringen Försäkringskassan bland 
annat i uppdrag att redovisa kvaliteten på intyg och utlåtanden från läkare 
(resultaten från rapporten återges i avsnitt 3.4). Ett uppdrag om att utvärdera instrumenten för bedömning av arbetsförmåga har också lämnats. En 
delrapport ska lämnas i augusti 2009 och en slutrapport i april 2010.90 
87 Prop. 2006/07:1, utg.omr. 10, bet. 2006/07:SfU1, rskr. 2006/07:75.
88 Prop. 2007/08:1, utg.omr. 10, bet. 2007/08:SfU1, rskr. 2007/08:68.
89 Prop. 2008/09:1, utg.omr. 10, bet. 2008/09:SfU1, rskr. 2008/09:138.
90 Uppdrag att utvärdera instrument för bedömning av arbetsförmåga (S2008/5571/SF).

52RIKSREVISIONEN Beslut om sjukpenning – har Försäkringskassan tillräckliga underlag?
 Två större förändringar i sjukskrivningsprocessen har genomförts under 
senare delen av 2007 och under 2008. Dessa reformer har dock inte ingått 
som en del av granskningen. En av dem är ett så kallat försäkringsmedicinskt beslutsstöd som Socialstyrelsen och Försäkringskassan har utarbetat 
på regeringens uppdrag.91 Beslutsstödet innehåller bland annat övergripande 
principer vid sjukskrivningsbedömningar och specifika rekommendationer 
för sjukskrivningstider vid olika diagnoser. Rekommendationerna ska vara 
vägledande för läkarens bedömning men avsteg kan göras om läkaren kan 
lämna en motivering till detta. Beslutsstödet publicerades i oktober 2007, 
men började användas i större utsträckning under 2008.
 Riksdagen har på regeringens förslag beslutat att införa en så kallad 
rehabiliteringskedja med fasta tidpunkter för prövning av arbetsförmågan.92 
Beslutet trädde i kraft vid halvårsskiftet 2008. Tidpunkterna för prövning 
är normalt vid dag 90 respektive dag 180 i en sjukperiod. Vid det senare 
tillfället ska en prövning av arbetsförmågan normalt ske mot den reguljära 
arbetsmarknaden.
 Sammantaget anser Riksrevisionen att regeringens styrning vad gäller beslutsunderlagen i sjukförsäkringen i huvudsak varit adekvat. Det är 
dock förvånande att regeringen inte följde upp de ”oacceptabla” bristerna i 
beslutsunderlagen i den formella styrningen riktad mot Försäkringskassan 
under 2007. 
91 Försäkringsmedicinskt beslutsstöd – vägledning för sjukskrivning, Socialstyrelsen 2007.
92 Prop. 2007/08:136 En reformerad sjukskrivningsprocess för ökad återgång i arbete, bet.  
 2007/08:SfU12, rskr. 2007/08:225.

53 RIKSREVISIONENBeslut om sjukpenning – har Försäkringskassan tillräckliga underlag?
8 Slutsatser och rekommendationer 
8.1 Försäkringskassan saknar ofta underlag av tillräcklig  
 kvalitet vid beslut om sjukpenning
Granskningen visar att det i en stor andel av de granskade underlagen i sjukpenningärenden saknas information som borde finnas inför beslut om rätt 
till sjukpenning. Det är därför Riksrevisionens bedömning att Försäkringskassan vid beslut om sjukpenning ofta saknar underlag av tillräcklig kvalitet. 
8.1.1 Det medicinska underlaget
Granskningen visar att alltför många medicinska underlag (läkarintyg) är 
bristfälliga. Dels saknar underlagen ofta obligatoriska uppgifter, dels är 
uppgifterna många gånger inte av tillräcklig kvalitet. Enligt Riksrevisionens 
uppfattning är diagnos, nedsättning av funktionsförmåga och beskrivning 
av arbetsuppgifter de tre viktigaste obligatoriska uppgifterna i det medicinska underlaget. Granskningen visar att minst en av dessa tre uppgifter är 
otillräcklig i 72 procent av de sista medicinska underlagen. I 73 procent av 
de granskade ärendena är en eller flera av de sju obligatoriska uppgifterna i 
de medicinska underlagen otillräckliga. Uppgifterna är enligt Riksrevisionens 
uppfattning nödvändiga såväl för att kunna göra en korrekt bedömning av 
rätten till sjukpenning som för att kunna verifiera att lämnade uppgifter är 
riktiga. Försäkringskassan ska enligt regelverket inte fatta beslut om sjukpenning om någon av de sju obligatoriska uppgifterna saknas. 
 Arbetsuppgifternas innehåll är den uppgift i det medicinska underlaget som i allra största utsträckning saknas eller är bristfällig (68 procent). 
Även om arbetsuppgifterna kan framgå av andra underlag i akten – främst i 
sjukförsäkran – är uppgiften i det medicinska underlaget en förutsättning för 
att kunna värdera utifrån vilken information läkaren gjort sin bedömning av 
arbetsförmågan. 
 Riksrevisionen har funnit att bristfälliga medicinska underlag sällan 
kompletteras. Konsekvensen av att underlagen inte kompletteras är att 
risken ökar för att individer felaktigt beviljas sjukpenning. Då en större andel 
av avslagsärendena är kompletta är risken relativt sett mindre att en individ 
felaktigt nekas sjukpenning. 

54RIKSREVISIONEN Beslut om sjukpenning – har Försäkringskassan tillräckliga underlag?
 Riksrevisionen anser att det är viktigt att Försäkringskassan ställer höga 
krav på det medicinska underlaget redan från början. I detta sammanhang 
noterar Riksrevisionen att Försäkringskassan i december 2008 informerat 
personalen om att samtliga otillräckliga medicinska underlag ska skickas 
tillbaka till läkarna för komplettering. Vidare har Försäkringskassan utvecklat 
ett samarbete med hälso- och sjukvården i syfte att förbättra de medicinska 
underlagen.
 Idag delar Försäkringskassan in uppgifterna i det medicinska underlaget 
i tre grupper: obligatoriska, obligatoriska för fortsatt handläggning samt 
önskvärda. Riksrevisionen anser att det finns en otydlighet i hanteringen av 
de uppgifter som är obligatoriska för fortsatt handläggning. Ett första beslut 
om sjukpenning kan fattas utan att dessa uppgifter finns, men uppgifterna 
ska enligt regelverket kompletteras. Det är dock oklart hur inkomna kompletteringar ska användas eftersom beslutet redan fattats och det ändå 
behövs nya uppgifter för ytterligare beslut. Riksrevisionen ser ett behov av 
förtydligande av hur dessa uppgifter ska hanteras. Det kan finnas skäl att 
istället dela in samtliga uppgifter i det medicinska underlaget i två grupper: 
obligatoriska respektive önskvärda. Försäkringskassan skulle kunna välja att 
låta vissa uppgifter vara obligatoriska för ett första beslut om sjukpenning 
och i senare beslut utöka antalet obligatoriska uppgifter. Det är Riksrevisionens uppfattning att de uppgifter som idag är obligatoriska från början även 
fortsättningsvis bör vara det.
8.1.2 Övriga beslutsunderlag
Vad gäller andra underlag som kan förekomma i ett sjukpenningärende visar 
granskningen bland annat att: 
• var femte försäkrad har inte eller endast delvis beskrivit hur sjukdomen  
 nedsätter arbetsförmågan, 
• i fyra av tio fall där SASSAM-kartläggning har genomförts framgår inte  
 vad kartläggningen lett till, 
• i sju av tio ärenden har inte avstämningsmöte genomförts,
• sakkunniggranskning saknas i nästan var femte avslagsärende.  
Vad gäller sakkunniggranskning anser Riksrevisionen att det är viktigt att 
det i regelverket tydligt framgår att kvalitetssäkringen avser såväl att beslutsunderlaget är tillräckligt som att beslutet är korrekt. Beträffande SASSAM-
kartläggningar och avstämningsmöten kan Riksrevisionen konstatera att 
Försäkringskassan inte har formulerat när sådana ska upprättas respektive 
genomföras.  

55 RIKSREVISIONENBeslut om sjukpenning – har Försäkringskassan tillräckliga underlag?
 Riksrevisionen har bland annat undersökt om det finns skillnader i 
förekomst och kvalitet i beslutsunderlagen i de ärenden som avslutas med 
bifall jämfört med de ärenden som avslutas med avslag. Skillnader har visat 
sig förekomma mellan bifalls- och avslagsärenden vad gäller det medicinska underlaget. Obligatoriska uppgifter är oftare bristfälliga i bifallsärenden 
(75 procent) än i avslagsärenden (50 procent). Vad gäller andra typer av 
beslutsunderlag finns det fler underlag i bifallsärenden än i avslagsärenden. 
Ett undantag från detta är yttrande från försäkringsläkare som oftare finns i 
avslagsärenden. Eftersom bifallsärenden pågår längre tid än avslagsärenden 
är det svårt att dra några slutsatser av resultaten vad gäller andra typer av 
beslutsunderlag.
 Sammanfattningsvis visar granskningens resultat att Försäkringskassans handläggare ofta fattar beslut på otillräckligt underlag. Riksrevisionen 
anser att det är anmärkningsvärt att obligatoriska uppgifter i det medicinska 
underlaget i så stor utsträckning saknas eller är otillräckliga och att de dessutom sällan kompletteras. Försäkringskassan ska enligt regelverket inte fatta 
beslut om sjukpenning när obligatoriska uppgifter saknas. Att bristfälliga 
underlag sällan kompletteras ger sämre förutsättningar för att besluten blir 
korrekta och rättssäkra. Risken ökar för att individer som har rätt till sjukpenning inte blir beviljad sådan, medan individer som inte har rätt till sjukpenning ändå får det. Att obligatoriska uppgifter oftare saknas eller är bristfälliga 
när sjukpenning beviljas kan tyda på att den senare risken är större. Felaktiga 
beslut kan i förlängningen leda till att trovärdigheten för sjukförsäkringen 
minskar.
8.2 Alltför många underlag kan användas för samma typ av  
 bedömning
Riksrevisionen kan konstatera att det finns en rad olika underlag som Försäkringskassan kan ha tillgång till vid beslut om sjukpenning, och samtliga 
dessa används idag för att i princip göra en och samma bedömning. Detta 
lämnar en stor frihet för den enskilda handläggaren att själv avgöra vilket 
eller vilka underlag som ska inhämtas och användas. Vid intervjuer med Försäkringskassan har det också framkommit att handläggarna använder olika 
metoder och underlag för att inhämta information inför beslut. Risken är 
därför att handläggningen varierar, vilket i sin tur kan försvåra enhetligheten i 
besluten om rätten till sjukpenning. En varierande tillämpning av regelverket 
och dess instrument kan medföra bristande rättssäkerhet.
 Riksrevisionen välkomnar därför den utvärdering av olika beslutsunderlag som Försäkringskassan ska genomföra på regeringens uppdrag, liksom 
det arbete om metoder och bedömning av arbetsförmåga som bedrivs i 

56RIKSREVISIONEN Beslut om sjukpenning – har Försäkringskassan tillräckliga underlag?
Arbetsförmågeutredningen. Det är viktigt att syftet med respektive underlag 
– och skillnaderna mellan dessa – tydliggörs och renodlas.
8.3 Bristande underlag vid bedömning av arbetsförmåga  
De underlag för medicinsk bedömning som Försäkringskassan kan ha 
tillgång till har alla samma huvudsakliga syfte – att bedöma funktionsnedsättningen och dess inverkan på arbetsförmågan.93 Utifrån en kvalitativ 
bedömning av olika medicinska underlag kan Riksrevisionen konstatera att 
underlagen i varierande grad uppfyller sitt syfte.
 Riksrevisionen anser att det medicinska underlaget brister vad gäller 
läkarens bedömning av individens arbetsförmåga. Givet att den behandlande läkaren ska ha i uppgift att bedöma individens arbetsförmåga måste 
denna uppgift vara tydlig. Läkaren ska idag beskriva hur sjukdomen påverkar funktionsförmågan, medan någon beskrivning av konsekvenser för 
arbetsförmågan inte behöver göras. Samtidigt ska läkaren i intyget bedöma 
graden av arbetsförmåga. Försäkringskassan får därmed uppgift om graden 
av arbetsförmåga men ingen information om vad uppgiften baserar sig på. 
Det är Riksrevisionens uppfattning att det även är viktigt med en beskrivning 
av arbetsförmågan i det medicinska underlaget. Riksrevisionen anser att en 
sådan beskrivning skulle underlätta Försäkringskassans bedömning av rätten 
till sjukpenning. 
 Vidare visar genomgången att läkarutlåtanden om hälsotillstånd och 
medicinska underlag ofta brister i bedömningen av arbetsförmåga, medan 
yttranden från försäkringsläkare ofta har en tydlig sådan bedömning. Det 
betyder att den läkare som skriver det för Försäkringskassan många gånger 
mest användbara underlaget inte träffar den försäkrade. Riksrevisionens 
granskning visar också att försäkringsläkarens yttrande väger tungt i beslutsprocessen. Eftersom försäkringsläkaren är hänvisad till andra läkares 
medicinska underlag finns det en risk för att yttrandet bygger på bristfälligt 
underlag. Konsekvensen kan bli att handläggarna ges sämre förutsättningar 
att fatta korrekta beslut. Vidare blir det svårare för individen att förstå och acceptera försäkringsläkarens bedömning, i synnerhet vid ett avslag, då dessa 
läkare inte träffar den försäkrade.  
 De granskade läkarutlåtandena brister ofta i beskrivningen av arbetsförmåga, vilket är förvånande då blanketten som används efterfrågar sådan 
information. Läkarutlåtande om hälsotillstånd utfärdas normalt av den läkare 
som utfärdat det medicinska underlaget. Särskilt läkarutlåtande utfärdas av 
läkare med särskild behörighet och utbildning i försäkringsmedicin. Enligt 
Försäkringskassan är särskilt läkarutlåtande förhållandevis ovanligt. 
93 Medicinskt underlag, läkarutlåtande om hälsotillstånd, särskilt läkarutlåtande och yttrande från  
 försäkringsläkare. 

57 RIKSREVISIONENBeslut om sjukpenning – har Försäkringskassan tillräckliga underlag?
 Riksrevisionen anser att Försäkringskassan i högre grad än idag bör 
använda sig av särskilt läkarutlåtande, dels för att få en annan läkares 
bedömning, dels för att få en bedömning av en läkare som har försäkringsmedicinsk kompetens. Därmed skulle särskilt läkarutlåtande även kunna 
användas som alternativ till yttrande från försäkringsmedicinsk rådgivare. 
Fördelen skulle vara att läkaren baserar sin bedömning på en undersökning 
av individen. Nackdelen är att det är resurskrävande såväl för Försäkringskassan som för hälso- och sjukvården.
8.4 Försäkringsmedicinska rådgivarens roll måste vara tydlig  
De försäkringsmedicinska rådgivarna arbetar idag bland annat med att på 
initiativ av Försäkringskassans handläggare yttra sig över den försäkrades 
medicinska situation utifrån det medicinska underlaget.
 Frågan om tillsyn av de försäkringsmedicinska rådgivarna har varit 
aktuell under lång tid. Aktgranskningen visar att yttranden från försäkringsmedicinska rådgivare väger tungt i beslutsprocessen. Resultatet ligger i linje 
med den uppfattning som framförts i den allmänna debatten om att de 
försäkringsmedicinska rådgivarna har en stark roll. Frågan om tillsyn över 
försäkringsläkarna bereds för närvarande i Regeringskansliet utifrån Patientsäkerhetsutredningens betänkande. 
 Försäkringskassan har nyligen beslutat om en förändrad roll för de 
försäkringsmedicinska rådgivarna. Tanken är att dagens skriftliga yttranden 
på sikt ska tas bort, och istället ska den försäkringsmedicinska rådgivaren 
vid behov endast fungera som konsultativt stöd vid handläggarens beslut 
om sjukpenning. Därmed kan den försäkringsmedicinska rådgivarens roll 
komma att förändras. Det är i nuläget är oklart om, och i så fall hur, dokumentationen av handläggarens kontakter med den försäkringsmedicinska 
rådgivaren ska ske om de skriftliga yttrandena försvinner. Det är Riksrevisionens uppfattning att en dokumentation bör finnas för att kunna bedöma hur 
ett beslut har fattas och vilka överväganden som gjorts. Dokumentationen 
bör också omfatta vilka underlag som ligger till grund för den försäkringsmedicinska bedömningen. Detta är viktigt för att få tillräckligt underlag för 
omprövning och överprövning i domstol.
 De försäkringsmedicinska rådgivarnas roll i nuvarande beslutsprocess är 
tydlig och deras bedömningar dokumenteras i yttranden till handläggarna. 
Den nya inriktningen på de försäkringsmedicinska rådgivarnas arbete riskerar att göra rollen otydlig. Riksrevisionen anser därför att det är viktigt att 
arbetet även fortsättningsvis organiseras på ett tydligt och transparent sätt. 

58RIKSREVISIONEN Beslut om sjukpenning – har Försäkringskassan tillräckliga underlag?
8.5 Övriga beslutsunderlag saknas ofta och upprättas sent i  
 de fall de finns
Granskningen visar att det i många sjukpenningärenden saknas andra typer 
av beslutsunderlag utöver sjukförsäkran och medicinskt underlag. Exempelvis har Försäkringskassan endast hållit avstämningsmöte i 31 procent av 
sjukfallen, medan plan för återgång i arbete/rehabiliteringsplan upprättats i 
41 procent. 
 Riksrevisionen kan även konstatera att det dröjer oacceptabelt lång tid 
innan Försäkringskassan genomför olika aktiviteter och insatser för den som 
är sjukskriven eller den som ansökt om sjukpenning. Till exempel tar det i 
genomsnitt nästan ett år (332 dagar) från att sjukförsäkran inkommit till att 
avstämningsmöte hålls. För 12 procent av de individer som har haft avstämningsmöte har det dröjt mer än två år innan mötet genomförts. Denna typ av 
möten är viktiga för att utredningen av sjukfallet ska gå framåt och individen 
så snabbt som möjligt ska kunna återgå i arbete. Vidare tar det i genomsnitt 
165 dagar till att plan för återgång i arbete/rehabiliteringsplan upprättas. I 
14 procent av de sjukfall där en sådan plan upprättats skedde det först när 
sjukskrivningen pågått ett år eller längre. Det av Försäkringskassan uppsatta 
målet om att plan för återgång i arbete ska upprättas inom 90 dagar i aktiva 
ärenden har sålunda inte alls uppnåtts.94  
 Riksrevisionen konstaterar således att insatser genomförs – och beslutsunderlag upprättas – påfallande sent i sjukskrivningsprocessen. De långa 
handläggningstiderna innebär att de försäkrade inte får den hjälp som de behöver för att snabbt kunna återgå i arbete. Riksrevisionen anser att det är ytterst viktigt att insatser för den försäkrade genomförs tidigt så att individens 
återgång i arbete inte fördröjs i de fall en sådan återgång är aktuell. Tidiga 
insatser är dessutom viktiga så att kostnaderna för sjukförsäkringen kan hållas så låga som möjligt. Den långa tiden till att Försäkringskassan genomför 
olika insatser innebär i förlängningen att trovärdigheten för sjukförsäkringen 
minskar.
8.6 Skillnader i beslut, beslutsunderlag och handläggningstid  
 finns mellan olika grupper
Riksrevisionen har i en bivariat analys funnit skillnader mellan olika grupper 
såväl vad gäller Försäkringskassans beslut som beslutsunderlag. Även den 
tid det tar för Försäkringskassan att fatta beslut och ta fram beslutsunderlag 
skiljer sig mellan olika grupper. 
94 Under 2008 ändrades målet till 60 dagar.

59 RIKSREVISIONENBeslut om sjukpenning – har Försäkringskassan tillräckliga underlag?
 Vad gäller beslut visar resultaten att det finns signifikanta skillnader mellan olika inkomstgrupper. Höginkomsttagare får i högre utsträckning sina 
sjukpenningansökningar beviljade jämfört med låginkomsttagare. Däremot 
finns inga skillnader i beslut som beror på kön, ålder, födelseland eller diagnos.
 Vidare finns det vissa skillnader vad gäller förekomst av olika beslutsunderlag mellan olika diagnosgrupper och inkomstgrupper. Bland annat 
förekommer avstämningsmöte, SASSAM-kartläggning och plan för återgång 
i arbete/rehabiliteringsplan signifikant oftare för personer med psykiska diagnoser jämfört med personer med andra diagnoser. Inga signifikanta skillnader finns dock vad gäller kön, ålder och födelseland.
 Handläggningstiden från det första medicinska underlaget till beslut är 
längre för personer i åldern 30–49 år, jämfört med personer i övriga åldersgrupper. Tiden till avstämningsmöte och plan för återgång i arbete/rehabiliteringsplan är klart längre för personer i åldern 50–64 år, för personer med 
sjukdomar i rörelseorganen och för låginkomsttagare. 
 Utifrån datamaterialet kan Riksrevisionen inte dra några slutsatser om 
skillnaderna beror på att avsteg gjorts från kravet på likabehandling. Riksrevisionen konstaterar dock att det är viktigt att Försäkringskassan systematiskt 
analyserar om det förekommer några skillnader i beslut och beslutsunderlag 
mellan olika grupper och i förekommande fall även studerar vad orsaken är. 
Det är viktigt att Försäkringskassan undersöker om väntan på insatser och 
beslut är olika för olika grupper. Rättssäkerhetsaspekten är viktig här, lika fall 
ska bedömas lika. Obefogade skillnader behöver uppmärksammas, eventuella skillnader i bedömning minimeras och kravet på likabehandling säkerställas.
8.7 Riksrevisionens avslutande kommentarer
Riksrevisionen har i granskningen funnit att Försäkringskassan ofta fattar 
beslut på otillräckliga underlag och att handläggningen inte alltid fungerar 
effektivt. I huvudsak bedömer Riksrevisionen att de förbättringar som behöver göras på området inte innebär ökade totala kostnader. Att genomföra 
insatser och ta fram beslutsunderlag i ett tidigt skede kan komma att medföra ökade administrativa kostnader, men det är Riksrevisionens uppfattning 
att denna kostnad mer än väl motsvarar den besparing som kan göras för 
sjukförsäkringen som helhet. Det är Försäkringskassans ansvar att handläggningen av sjukpenningärenden sker effektivt, medan regeringen har ett 
styrnings- och uppföljningsansvar. 

60RIKSREVISIONEN Beslut om sjukpenning – har Försäkringskassan tillräckliga underlag?
8.8 Rekommendationer
Utifrån granskningens iakttagelser och slutsatser rekommenderar  
Riksrevisionen att Försäkringskassan:
• säkerställer att det finns underlag av tillräcklig kvalitet i ett tidigt skede  
 vid varje beslut om sjukpenning, 
• ändrar blanketten för det medicinska underlaget i syfte att få en  
 beskrivning av arbetsförmågan av läkaren, 
• i större utsträckning använder sig av särskilt läkarutlåtande i syfte att  
 få en bedömning av en annan läkare som dessutom har försäkringsmedicinsk kompetens, 
• säkerställer att den nya rollen för de försäkringsmedicinska rådgivarna  
 inte medför att dokumentationen blir bristfällig,
• systematiskt analyserar skillnader mellan olika grupper vad gäller beslut,  
 beslutsunderlag och handläggningstider samt i förekommande fall även  
 studerar vad orsaken är.

61 RIKSREVISIONENBeslut om sjukpenning – har Försäkringskassan tillräckliga underlag?
 Källförteckning
 Lagar och förordningar
Lag (1962:381) om allmän försäkring.
Förordning (2007:1235) med instruktion för Försäkringskassan.
 Regeringens propositioner
Prop. 2002/03:89 Förändringar inom sjukförsäkringen för ökad hälsa i  
arbetslivet.
Prop. 2006/07:1 Budgetpropositionen för 2007, utg.omr. 10.
Prop. 2006/07:59 Vissa sjukförsäkringsfrågor m.m.
Prop. 2007/08:1 Budgetpropositionen för 2008, utg.omr. 10. 
Prop. 2007/08:136 En reformerad sjukskrivningsprocess för ökad återgång i 
arbete.
Prop. 2008/09:1 Budgetpropositionen för 2009, utg.omr. 10.
 Utskottsbetänkanden
Bet. 1996/97:SfU12 Samverkan, socialförsäkringens ersättningsnivåer och  
administration.
Bet. 1997/98:SfU8 Socialförsäkringens administration.
Bet. 2002/03:SfU10 Förändringar inom sjukförsäkringen för ökad hälsa i  
arbetslivet.
Bet. 2006/07:SfU1 Utgiftsområdena 10, 11 och 12 inom socialförsäkringsområdet.
Bet. 2006/07:SfU9 Vissa sjukförsäkringsfrågor m.m. 
Bet. 2007/08:SfU1 Utgiftsområdena 10, 11 och 12 inom socialförsäkringsområdet.
Bet. 2007/08:SfU12 En reformerad sjukskrivningsprocess för ökad återgång i 
arbete.
Bet. 2008/09:SfU1 Utgiftsområdena 10, 11 och 12 inom socialförsäkringsområdet.

62RIKSREVISIONEN Beslut om sjukpenning – har Försäkringskassan tillräckliga underlag?
 Statens offentliga utredningar
SOU 2001:47 En handläggningslag – förfarandet hos försäkringskassorna. 
SOU 2008:66 Arbetsförmåga? En översikt av bedömningsmetoder i Sverige och 
andra länder.
SOU 2008:117 Patientsäkerhet. Vad har gjorts? Vad behöver göras?
 Regeringens beslut
Försäkringskassans regleringsbrev för 2007.
Försäkringskassans regleringsbrev för 2008.
Försäkringskassans regleringsbrev för 2009.
Kommittédirektiv: Patientsäkerhet och tillsyn m.m. (dir. 2007:57).
Kommittédirektiv: Översyn av begreppen sjukdom och arbetsförmåga samt en 
enhetlig bedömning av arbetsförmåga (dir. 2008:11).
Kommittédirektiv: Tilläggsdirektiv till Utredningen om översyn av begreppen 
sjukdom och arbetsförmåga samt en enhetlig bedömning av arbetsförmåga  
(dir. 2009:33).
Uppdrag till Försäkringskassan och Socialstyrelsen om att utforma en mer  
kvalitetssäkrad, enhetlig och rättssäker sjukskrivningsprocess (S2005/9201/SF).
Uppdrag att utvärdera instrument för bedömning av arbetsförmåga 
(S2008/5571/SF).
 Material från Försäkringskassan
De gemensamma metoderna – hur blev det? Försäkringskassan 2007  
(Redovisar 2007:8).
Försäkringskassans årsredovisning 2006. Försäkringskassan 2007. 
Försäkringskassans årsredovisning 2007. Försäkringskassan 2008.
Försäkringskassans årsredovisning 2008. Försäkringskassan 2009.
Handläggning när sjukpenning inte ska betalas ut. Försäkringskassan 2007 
(Metodstöd 2007).  
Kvaliteten på intyg och utlåtanden från läkarna. Försäkringskassan 2009  
(dnr 31507-2009-FPSS).
Medicinska underlag som inte innehåller tillräckliga uppgifter ska sändas tillbaka 
för komplettering. Försäkringskassan 2008 (Informationsmeddelande IM 
2008:192).
Metodstöd för handläggare och försäkringsläkare i sjukförsäkringsärenden.  
Försäkringskassan 2007.
Metodstöd för kvalitetssäkring och komplettering av läkarintyg i sjukpenningärenden. Försäkringskassan 2007.
Mäter Försäkringskassan kvalitet tillförlitligt? En analys av handläggningen 

63 RIKSREVISIONENBeslut om sjukpenning – har Försäkringskassan tillräckliga underlag?
av sjukpenningärenden. Försäkringskassan 2008 (Socialförsäkringsrapport 
2008:16).
Nej till sjukpenning, vad hände sen? Försäkringskassan 2007 (Analyserar 
2007:1).
När kunskap ger resultat – utvärdering av QBen II. Försäkringskassan 2008.
Sjukpenning och samordnad rehabilitering. Försäkringskassan 2007  
(Vägledning 2004:2, version 7).
Sjukpenning och samordnad rehabilitering. Försäkringskassan 2008  
(Vägledning 2004:2, version 9).
Sjukpenning och samordnad rehabilitering. Försäkringskassan 2008  
(Vägledning 2004:2, version 11).
Strukturerad Arbetsmetod för Sjukfallsutredning och SAMordnad rehabilitering – 
SASSAM. Försäkringskassan 2007 (Metodstöd 2007).
Uppföljning av nej till sjukpenning. Försäkringskassan 2005  
(dnr 114045/2005).
 Publikationer från andra myndigheter
Arbetslösa som blir sjuka och sjuka som inte bli arbetslösa, Socialförsäkringsutredningen 2007 (Samtal om Socialförsäkring nr 16).
Den nya Försäkringskassan, delrapport 1. Statskontoret 2006 (2006:1). 
Den nya Försäkringskassan, delrapport 2. Statskontoret 2007 (2007:4).
Den nya Försäkringskassan, delrapport 4. Statskontoret 2008 (2008:19).
Domstolsstatistik 2007, Domstolsverket 2007.
Finns det något samband mellan sjukintygets kvalitet och sjukfrånvaro?  
IFAU 2008 (rapport 2008:27).
Försäkringsmedicinskt beslutsstöd – vägledning för sjukskrivning. Socialstyrelsen 
2007.
Initiativärende mot Östergötlands läns allmänna försäkringskassa angående 
handläggningstiderna för ärenden rörande utbetalning av sjukpenning.  
Justitieombudsmännen 2000 (JO-beslut dnr 982-2000). 
Justitieombudsmännens ämbetsberättelse 1977/78, Justitieombudsmännen  
(JO 1977/78).
Omställningskrav i sjukförsäkringen – att pröva sjukas förmåga i annat arbete. 
Riksrevisionen 2009 (RiR 2009:1).
Regeringsrättens årsbok 2006, Regeringsrätten (RÅ 2006:15).
Sick of being unemployed? Interactions between unemployment and sickness 
insurance in Sweden. IFAU 2002 (Working Paper 2002:6).
Sjukskrivningsprocessen i hälso- och sjukvården – sammanfattning av  
Socialstyrelsens tillsynsprojekt 2003–2007. Socialstyrelsen 2008.
Sjukskrivningsprocessen i primärvården – återföring av tillsynsbesök 2004.  
Socialstyrelsen 2005.

64RIKSREVISIONEN Beslut om sjukpenning – har Försäkringskassan tillräckliga underlag?
Styrning och kontroll av regeltillämpningen inom socialförsäkringen.  
Riksrevisionen 2006 (RiR 2006:20).
Tas sjukskrivnas arbetsförmåga till vara? – Försäkringskassans kontakter med 
arbetsgivare. Riksrevisionen 2007 (RiR 2007:19).
Tillsyn över försäkringsläkare; rapport med anledning av regeringsuppdrag.  
Socialstyrelsen 2004 (dnr 00-10798/03).
 Övrig litteratur
Arrelöv B (2006), Läkarna i sjukskrivningsprocessen. I Sjukförsäkring Kultur 
och Attityder, Försäkringskassan 2006 (Analyserar 2006:16), Stockholm.
Godtycke och rättsosäkerhet styr försörjning för sjuka. Granskning av 115 fall  
av avslag till sjukpenning från Försäkringskassan i Västernorrland. Handikappföreningarnas samarbetsorgan 2007, Härnösand.
Ragnemalm H (2007), Förvaltningsprocessens grunder, upplaga 8, Stockholm. 
Söderberg E & Alexanderson K (2005), Sickness certificates as a basis for 
decisions regarding entitlement to sickness insurance benefits, Scandinavian 
Journal of Public Health, 2005; 33:314–320. 
Söderberg E m.fl. (2004), Utfärdade läkarintyg i två län – en jämförande  
studie ur ett sjukförsäkringsperspektiv. Försäkringsmedicinskt centrum och 
Linköpings universitet (Rapport 2004:2), Linköping och Östersund.
 Intervjuer
Intervjuer har genomförts med företrädare för Försäkringskassan och  
Socialdepartementet.

65 RIKSREVISIONENBeslut om sjukpenning – har Försäkringskassan tillräckliga underlag?
Bilaga 1 Metodbeskrivning för granskning  
   av sjukpenningärenden
Riksrevisionen har studerat ett antal sjukfallsärenden i syfte att granska kvaliteten i Försäkringskassans underlag vid beslut om sjukpenning. För varje 
sjukpenningärende har Riksrevisionen undersökt vilka underlag som finns 
i akten och i vissa fall uppgifternas kvalitet. Riksrevisionen har inte bedömt 
om beslutet i sjukpenningärendet varit korrekt. 
 Riksrevisionen har haft tillgång till Försäkringskassans ärendehanteringssystem (ÄHS), vilket innehåller samtliga sjukfallsakter. Akterna ska innehålla 
dokumentation av alla beslutsunderlag som haft betydelse för beslut om 
sjukpenning (exempelvis sjukförsäkran, medicinskt underlag, protokoll från 
avstämningsmöte, SASSAM-kartläggning och rehabiliteringsunderlag från 
arbetsgivaren). Aktgranskningen har genomförts av Riksrevisionen på Försäkringskassans huvudkontor under juni 2008.
 Försäkringskassan har på Riksrevisionens begäran gjort ett urval bland 
sjukpenningakter utifrån två ärendetyper. Den första ärendetypen består av 
sjukpenningärenden som pågått minst 90 dagar och som någon gång under 
år 2007 avslutats med beslut om att bevilja sjukpenning med 25, 50, 75 eller 
100 procent. Dessa ärenden kallas för bifallsärenden. Den andra typen består 
av ärenden där Försäkringskassan någon gång under år 2007 sa nej till sjukpenning redan från början alternativt efter en tid med sjukpenning. Både nej 
från början och efter en tid med sjukpenning kallas avslagsärenden. 
 Antalet sjukfall som uppfyllde kriteriet för bifallsärenden eller avslagsärenden var enligt Försäkringskassan 175 458. I samråd med Statisticon AB 
drogs sedan ett urval av 400 akter. I syfte att få tillräckligt många avslagsärenden för att kunna dra slutsatser om hela populationen gjordes ett stratifierat urval av avslagsärenden. Urvalet stratifierades även utifrån kön och 
ålder. 
 Av urvalets 400 akter visade sig 45 akter vara felkodade. De tillhörde 
således inte någon av de två ärendetyperna. Antalet sjukfallsakter som denna 
granskning baserar sig på är därmed 355 (vilket motsvarar en population på 
157 849 ärenden). Av de 355 sjukpenningärendena var 264 bifallsärenden och 
91 avslagsärenden. Bland avslagsärendena var 63 avslag som skedde direkt 
utan att det föregicks av en tidigare period av beviljad sjukpenning, medan 
28 ärenden avsåg indrag, det vill säga sådana som efter en tid med sjukpenning fått avslag.   

66RIKSREVISIONEN Beslut om sjukpenning – har Försäkringskassan tillräckliga underlag?
 Efter att urvalet dragits skickades samtliga ärenden med bakgrundsuppgifter (exempelvis kön och ålder), uppgift om ärendetyp (bifall eller avslag) 
och löpnummer till Statisticon AB. De skapade en viktvariabel, vilken möjliggör att slutsatser dras för hela populationen. Om inte annat anges har denna 
variabel sedan använts genomgående i analysen.
 Analysen görs separat för bifallsrespektive avslagsärenden. De skillnader vi redovisar i rapporten är signifikanta på 5-procentsnivån, vilket innebär 
att skillnaderna mellan de två grupperna med 95 procents säkerhet inte beror 
på slumpen. 
 De underlag som studeras i rapporten är:
• den försäkrades begäran om sjukpenning,
• medicinskt underlag,
• yttrande från försäkringsläkare,
• läkarutlåtande om hälsotillstånd,
• SASSAM-kartläggning,
• protokoll från avstämningsmöte,
• plan för återgång i arbete/rehabiliteringsplan, och
• rehabiliteringsunderlag från arbetsgivare.
Den analys som gjorts av medicinska underlag och som redovisas gäller det 
sista medicinska underlaget i akten om inte annat anges. I de sjukfall där det 
endast finns ett medicinskt underlag (37 av 355 ärenden) har detta fått representera både det första och det sista underlaget.
 För att bedöma om Försäkringskassan kompletterar bristfälliga medicinska underlag har Riksrevisionen i särskild ordning granskat ett slumpmässigt 
urval av de 237 ärenden där det sista medicinska underlaget bedömdes vara i 
behov av komplettering. En tredjedel av dessa ärenden studerades.
 Härutöver har en kvalitativ genomgång gjorts av samtliga ärenden där 
läkarutlåtande om hälsotillstånd och/eller yttrande från försäkringsläkare har 
funnits. I dessa fall har det sista medicinska underlaget, läkarutlåtande och 
yttrande från försäkringsläkare studerats och kompletterats med en genomgång av den försäkrades uppgift om hur sjukdomen påverkar arbetsförmågan. 

67 RIKSREVISIONENBeslut om sjukpenning – har Försäkringskassan tillräckliga underlag?
Bilaga 2 Frågeformulär aktgranskning
1. Löpnummer
2. Kön
 o Man  o Kvinna
3. Datum för första journalanteckning  _____________________________
4. Datum för sjukfallets avslut ____________________________________
 (Om pågående lämnas fältet tomt.)
 Den försäkrade
5. Datum för försäkran __________________________________________
6. Den försäkrades födelseår _____________________________________
7. Har den försäkrade beskrivit hur sjukdomen påverkar hans/hennes  
 möjligheter att arbeta?
 o Ja   o Nej   o Delvis
8. Den försäkrades arbetsstatus vid ansökan om sjukpenning,  
 flera svar möjliga
 o Anställd 
 o Arbetslös
 o Sjukskriven
 o Studerande
 o Rehabiliteringspenning
 o Egen företagare
 o Ekonomiskt bistånd
 o Skyddat arbete
 o Övrigt
9. SGI  _______________________________________________________
10. Utbildning – högsta avslutade
 o Grundskola
 o Gymnasieutbildning
 o Högskola
11. Beskrivning av hur sjukdomen påverkar den försäkrades möjligheter  
 att arbeta.
12. Arbetsförmågebedömning
 o 0
 o ¼
 o ½
 o ¾
 o 1

68RIKSREVISIONEN Beslut om sjukpenning – har Försäkringskassan tillräckliga underlag?
 Medicinskt underlag (Första och sista medicinska underlaget)
13. Datum på underlaget _________________________________________
14. Finns uppgift om klinik eller mottagning och läkarens namn? 
	 o Ja   o Nej
15. Finns uppgift om diagnos/-er eller symtom? (fält 2) 
	 o Ja   o Nej
16. Finns uppgift om diagnoskod?
	 o Ja   o Nej 
17. Ange diagnoskod ____________________________________________
	 o Rörelseorganens sjukdomar
	 o Psykiska diagnoser
	 o Övriga diagnoser
18. Finns uppgift om anamnes? 
	 o Ja   o Nej
19. Finns uppgift om status, objektiva undersökningsfynd (fält 4)? 
	 o Ja   o Nej
20. Uppgifterna baseras på
 A. o Personlig kontakt
 A. o Telefonkontakt
 A. o Journaluppgifter
 A. o Annat, vad _____________________________________________
21. Finns uppgift om hur sjukdomen begränsar patientens  
 förmåga/aktivitet? (fält 5) 
	 o Ja   o Nej
22. Finns en tydlig beskrivning av hur sjukdomen begränsar den försäkrades  
 förmåga/aktivitet?
	 o Ja   o Nej
23. Fyll i klartext. (fält 5)
	 o Diagnos
	 o Nedsättning av funktionsförmåga
24. Går det att utläsa arbetsuppgifternas art? (Yrke ej tillräckligt).
	 o Ja   o Nej   o Ej aktuellt
25. Medicinskt underlag – Arbetsförmågebedömning
	 o 0
	 o ¼
	 o ½
	 o ¾
	 o 1

69 RIKSREVISIONENBeslut om sjukpenning – har Försäkringskassan tillräckliga underlag?
26. Finns uppgift om medicinsk bedömning av i vilken grad funktionsnedsättningen begränsar patientens förmåga? (fält 8)
	 o Ja   o Nej
 Om helt nedsatt, besvara frågorna nedan. (fält 8)
27. Finns uppgift om deltid kan vara olämplig av psykosociala skäl? 
	 o Ja   o Nej
28. Finns uppgift om anpassade arbetsuppgifter kan möjliggöra 
 sysselsättning på deltid/heltid? 
	 o Ja   o Nej
29. Finns uppgift om deltid kan vara skadlig för sjukdomens förlopp? 
	 o Ja   o Nej
30. Finns uppgift om deltid i nuvarande sysselsättning kan vara möjlig  
 med hänsyn till symtom? 
	 o Ja   o Nej
31. Finns uppgift om deltid kan förbättra prognosen för återgång i arbete? 
	 o Ja   o Nej
32. Finns uppgift om deltidsarbete på annat sätt kan vara skadligt? 
	 o Ja   o Nej
33. Finns uppgift om prognos hur länge sjukskrivningen behöver vara?  
 (fält 9) 
	 o Ja   o Nej   o kan ej bedömas
34. Finns uppgift om namn?
	 o Ja   o Nej
35. Finns uppgift om underskrift?
	 o Ja   o Nej
 Läkarutlåtande om hälsotillstånd
36. Finns läkarutlåtande om hälsotillstånd?
	 o Ja   o Nej
37. Datum på läkarutlåtande  ______________________________________
38. Finns uppgift om hur det medicinska tillståndet påverkar  
 funktionsförmågan?
	 o Ja   o Nej
39. Om ja, hur påverkar enligt utlåtandet det medicinska tillståndet  
 funktionsförmågan fysiskt och/eller psykiskt? (fält 14)
	 o Diagnos
	 o Nedsättning av funktionsförmåga

70RIKSREVISIONEN Beslut om sjukpenning – har Försäkringskassan tillräckliga underlag?
 Försäkringsläkarens yttrande
40. Finns yttrande från försäkringsläkare?
	 o Ja   o Nej
41. Datum på yttrande ___________________________________________
42. På vilket sätt begränsar sjukdomen eller symtomen aktiviteten på  
 organ- och individnivå?
	 o Diagnos
	 o Nedsättning av funktionsförmåga
43. I vilken omfattning sätter sjukdomen eller aktivitetsbegränsningen enligt  
 underlaget ned arbetsförmåga?
 Ordinarie:
	 o 0
	 o ¼
	 o ½
	 o ¾
	 o 1
 Annat arbete:
	 o 0
	 o ¼
	 o ½
	 o ¾
	 o 1
44. Förekommer latinska eller medicinska termer?
	 o Ja   o Nej
45. Om ja, förklaras de i så fall?
	 o Ja   o Nej
46. Har FL begärt komplettering från läkaren som skrivit det medicinska  
 underlaget?
	 o Ja   o Nej
47. Har FL redovisat på vilket underlag yttrandet är grundat?
	 o Ja   o Nej
48. Har FL redovisat sjukdomens konsekvenser för den försäkrades  
 aktivitetsbegränsning och arbetsförmåga? 
	 o Ja   o Nej
 Vilka uppgifter finns?
	 o Diagnos
	 o Nedsättning av funktionsförmåga
	 o Nedsättning av arbetsförmåga
49. Har FL besvarat de frågor som handläggaren formulerat speciellt för det  
 aktuella ärendet? 
	 o Ja   o Nej

71 RIKSREVISIONENBeslut om sjukpenning – har Försäkringskassan tillräckliga underlag?
 Försäkringskassans beslut
50. Datum på beslut (första utbetalning) ____________________________
	 o Avslag
	 o Indrag
	 o Nedsättning
 Beviljar sjukpenning med:
	 o ¼
	 o ½
	 o ¾
	 o 1
51. Har avstämningsmöte hållits?
	 o Ja   o Nej
52. Datum för avstämningsmöte ___________________________________
53. Är mötet dokumenterat?
	 o Ja   o Nej
54. Finns underlag från arbetsgivaren?
	 o Ja   o Nej
55. Har rehabiliteringsplan upprättats?
	 o Ja   o Nej
56. Datum för rehabiliteringsplan __________________________________
57. Har plan för återgång i arbete upprättats?
	 o Ja   o Nej
58. Datum för plan för återgång i arbete _____________________________
59. Har en SASSAM-kartläggning gjorts?
	 o Ja   o Nej
60. Datum för SASSAM __________________________________________
61. Vad ledde SASSAM-kartläggningen till?
	 o Oklart
	 o Förslag till åtgärder
62. Sjukfallets senaste status
	 o Avslag
	 o Indrag
	 o Nedsättning
	 o Sjuk- och aktivitetsersättning
 Beviljar sjukpenning med:
	 o ¼
	 o ½
	 o ¾
	 o 1
	 o Övrigt
	 o Uppgift saknas

72RIKSREVISIONEN Beslut om sjukpenning – har Försäkringskassan tillräckliga underlag?

73 RIKSREVISIONENBeslut om sjukpenning – har Försäkringskassan tillräckliga underlag?
Bilaga 3 Resultat från aktgranskning
Tabell B1. Andel bifallsrespektive avslagsärenden i det senaste medicinska underlaget 
där olika obligatoriska uppgifter saknas. Procent
Bifallsärenden Avslagsärenden Signifikant
Diagnos 0 2 Ja, p<0,01
Riksrevisionens bedömning av diagnos 0 2 Ja, p<0,01
Hur sjukdomen begränsar den  
försäkrades förmåga/aktivitet
3 3 Nej
Riksrevisionens bedömning av den  
försäkrades förmåga/aktivitet 
9 5 Nej
Riksrevisionens bedömning av arbetsuppgifternas innehåll 
70 47 Ja, p<0,01
Bedömning av i vilken grad arbetsförmågan påverkas av funktionsnedsättningen 
0 2 Ja, p<0,05
Klinik och läkarens namn 4 3 Nej
Datum och namnunderskrift 1 2 Nej
Medicinska underlaget saknar minst en 
obligatorisk uppgift
75 50 Ja, p<0,01
Tabell B2. Andel bifallsrespektive avslagsärenden i det senaste medicinska underlaget 
där olika uppgifter som behövs för den fortsatta handläggningen saknas. Procent
Bifallsärenden Avslagsärenden Signifikant
Diagnoskod 1 2 Nej
Status, objektiva undersökningsfynd 21 8 Ja, p<0,05
Vad uppgifterna om status baseras på 5 5 Nej
Prognos om den försäkrade bedöms 
återfå arbetsförmågan
19 20 Nej
Tabell B3. Andel bifallsrespektive avslagsärenden där uppgifter från den försäkrade 
saknas. Procent
Bifallsärenden Avslagsärenden Signifikant
Beskrivning av hur arbetsförmågan  
påverkas av sjukdomen
7 7 Nej
Grad av arbetsoförmåga 0,48 3 Nej
Tabell B4. Olika uppgifters förekomst i medicinska utlåtanden. Procent
Bifallsärenden Avslagsärenden Signifikant
Försäkringsläkarens yttrande: instämmer 
med intygsskrivande läkares bedömning 
90 32 Ja, p<0,01
Latinska och/eller medicinska termer 
som förekommer förklaras inte
16 10 Nej
Försäkringsläkaren har begärt komplettering från intygsskrivande läkare
4 4 Nej
Försäkringsläkaren har redovisat på vilket 
underlag yttrandet är grundat
81 88 Nej
Läkarutlåtande: finns uppgift om
hur det medicinska tillståndet påverkar 
funktionsförmågan
41 35 Nej

74RIKSREVISIONEN Beslut om sjukpenning – har Försäkringskassan tillräckliga underlag?

75 RIKSREVISIONENBeslut om sjukpenning – har Försäkringskassan tillräckliga underlag?

