Riksrevisionens logotyp.
JobbskatteavdragetRiR 2009:20

ISBN 978 91 7086 193 2RiR 2009:20Tryck: Riksdagstryckeriet, Stockholm 2009

För kännedom:
SkatteverketTill regeringenFinansdepartementetDatum: 2009-11-26Dnr: 31-2009-0005
Jobbskatteavdraget

Riksrevisionen har granskat jobbskatteavdraget. Resultatet av granskningen 
redovisas i denna granskningsrapport. 
Företrädare för Regeringskansliet har fått tillfälle att faktagranska och i 
övrigt lämna synpunkter på utkast till rapport. 
Rapporten överlämnas till regeringen i enlighet med 9 § lagen 
(2002:1022) om revision av statlig verksamhet m.m. Rapporten överlämnas 
samtidigt till Riksrevisionens styrelse. 
Rapporten innehåller slutsatser och rekommendationer som avser 
regeringen. Riksrevisionen kommer att följa upp granskningen. 
Riksrevisor Claes Norgren har beslutat i detta ärende. Revisionsledare 
Jesper Antelius har varit föredragande. Revisionsdirektör Christian Andersson 
och revisionsdirektör Mats Johansson har medverkat vid den slutliga 
handläggningen.
Claes NorgrenJesper Antelius

Innehåll

Sammanfattning 7

1 Inledning 13
1.1 Syfte och revisionsfrågor 14
1.2 Bedömningskriterier 16
1.3 Metod och genomförande 17
1.4 Rapportens disposition 18

2 Regeringens utbudspolitik 19
2.1 Jobbskatteavdraget 19
2.2 Andra utbudsstimulerande reformer 24

3 Teori om arbetskraftsutbud 27
3.1 Arbetskraftsdeltagande 27
3.2 Arbetad tid 28
3.3 Arbetsutbudet över livscykeln 29

4 Beskrivning av arbetskraftsutbudet 31
4.1 Arbetskraftsdeltagande 32
4.2 Arbetslöshet 34
4.3 Potentiellt arbetskraftsutbud 34

5 Regeringens beräkningsunderlag 37
5.1 Regeringens redovisning av jobbskatteavdragets effekter 37
5.2 Sammanfattande iakttagelser 39

6 Modellbeskrivning och förväntade reformeffekter 41
6.1 Tidigare studier av jobbskatteavdraget 41
6.2 Beskrivning av mikrosimuleringsmodellen 45
6.3 Förväntade effekter på arbetsutbudet 47
6.4 Sammanfattande iakttagelser 52

7 Vikten av information vid (skatte)reformer 53
7.1 Vad säger forskningen? 53
7.2 Erfarenheter från tidigare svenska skattereformer 55
7.3 Kritik av jobbskatteavdragets konstruktion 56
7.4 Information till allmänheten om jobbskatteavdraget 57
7.5 Känner allmänheten till jobbskatteavdraget? 58
7.6 Sammanfattande iakttagelser 62

8 Slutsatser och rekommendationer 63
8.1 Redovisningen av reformeffekter har förbättrats 63
8.2 En reform med potential att nå sitt syfte 64
8.3 Dålig kännedom om reformen 65
8.4 Risk att jobbskatteavdraget inte får förväntad effekt 66
8.5 Rekommendationer 66

Referenser 67

Bilaga 1 – Tilläggsfrågor i Arbetskraftsundersökningen (AKU) 73
Bilaga 2 – Enkät om jobbskatteavdraget 75



SammanfattningEtt ökat arbetskraftsutbud, en ökad sysselsättning och ett ökat antal arbetade
timmar är, enligt regeringen, centralt både för att främja den ekonomiska 
tillväxten och för att möta framtida demografiska utmaningar. En ökning 
av arbetsutbudet kan ske genom att fler personer kommer in på 
arbetsmarknaden eller att dem som redan är sysselsatta arbetar fler timmar. 
I Sverige uppgick befolkningen i åldern 15–74 år till ungefär 6,9 miljoner 
individer 2008. Av dessa stod 1,9 miljoner personer (28 procent) utanför 
arbetskraften. 
Med syfte att öka arbetskraftsutbudet, främst genom att få in fler 
personer på arbetsmarknaden, har regeringen infört ett skatteavdrag på 
arbetsinkomster, det så kallade jobbskatteavdraget. Det första steget av 
jobbskatteavdraget infördes den 1 januari 2007, och innebar en generell 
skattesänkning för alla med förvärvsarbete. Avdraget förstärktes i ett andra 
steg den 1 januari 2008, och en ytterligare förstärkning genomfördes den 
1 januari 2009. Från och med den 1 januari 2010 kommer jobbskatteavdraget 
förstärkas med ett fjärde steg. 
Den totala budgetomslutningen för jobbskatteavdraget beräknas uppgå 
till nära 70 miljarder kronor. Enligt regeringen förväntas reformen leda till 
att sysselsättningen på lång sikt ökar med ungefär 80 000 personer. 
Reformen är enligt regeringens beräkningar delvis självfinansierad. 
Självfinansieringsgraden för de tre första stegen beräknas uppgå till 
mellan 40–50 procent av reformernas budgetomslutning. För det fjärde 
steget uppger regeringen att självfinansieringsgraden kan förväntas vara 
ungefär 30 procent. 
Syftet med denna granskning har varit att undersöka om 
jobbskatteavdraget har förutsättningar att vara en effektiv reform för att 
öka arbetskraftsutbudet. Ett ytterligare syfte med granskningen har varit att 
granska regeringens underlag för bedömningarna av jobbskatteavdragets 
förväntade effekter på arbetsutbudet. 
Granskningen har besvarat följande revisionsfrågor:
• Har regeringens jobbskatteavdrag förutsättningar att vara en effektiv 
reform för att öka arbetskraftsutbudet generellt samt för de grupper som 
har en svag ställning på arbetsmarknaden?
• Är regeringens beräkningsunderlag för jobbskatteavdraget transparent 
och av god kvalitet?

Kvaliteten på regeringens beräkningsunderlag har 
förbättratsRiksrevisionen har granskat om regeringens beräkningsunderlag för 
jobbskatteavdraget är transparent. Riksrevisionen har även gjort en 
bedömning av kvaliteten på detta underlag. 
Riksrevisionen gör bedömningen att transparensen och kvaliteten i 
regeringens redovisning av beräkningar har förbättrats. Riksrevisionen ser 
det som positivt att regeringen har övergått till egna mikrosimuleringar för 
att beräkna förväntade effekter till följd av jobbskatteavdraget, istället för att 
som tidigare applicera forskningsresultat på en genomsnittlig individ eller 
ett typhushåll. Den rapport som publicerades under våren 2009 och som 
beskriver arbetsutbudseffekterna av de dittills genomförda reformerna på 
inkomstskatteområdet innehåller detaljerade beskrivningar av beräkningar 
och antaganden. 
I analysen av jobbskatteavdraget görs dock ett förenklat antagande om 
att de tre första reformstegen implementerades som en enda integrerad 
reform 2007. Detta leder till att det inte är möjligt att särskilja vilken 
förväntad effekt jobbskatteavdragets olika steg kan förväntas ge på 
arbetsutbudet. Riksrevisionen anser att det vore önskvärt att de förväntade 
effekterna av jobbskatteavdragets olika steg särredovisas. Denna typ av 
redovisning har endast gjorts i propositionen för det fjärde steget och då 
enbart för detta steg. Det är också värt att notera att effekten från den höjda 
skiktgränsen för uttag av statlig inkomstskatt inte är separerad från 
effekterna av jobbskatteavdraget. Det är därmed inte möjligt att utifrån 
regeringens redovisning göra en bedömning av jobbskatteavdragets 
sammantagna effekt på arbetsutbudet. 
Riksrevisionen gör ändå bedömningen att regeringens redovisning 
av reformeffekter i den nya rapporten som behandlar förändringarna på 
inkomstskatteområdet kan anses leva upp till de krav på tydlig och 
transparent redovisning som OECD (2001) och IMF (2001) har ställt. 
Det kvarstår dock fortfarande vissa brister när det gäller de 
propositioner som ligger till grund för riksdagens beslut. Propositionerna 
innehåller fortfarande inte jämförelser med tidigare egna bedömningar. 
Därmed saknas förklaringar till varför de redovisade bedömningarna av 
effekter förändrats mellan olika propositioner. I budgetpropositionerna, där 
jobbskatteavdraget först aviserades, används även begreppen sysselsatta, 
komma i arbete samt årsarbetskrafter på ett otydligt sätt. Detta leder till att 
det blir svårt att tyda reformeffekterna. Tydliga definitioner av dessa begrepp 
skulle underlätta läsningen av propositionerna ytterligare.

Jobbskatteavdraget har potential att öka arbetsutbudetFör att få en uppfattning om vilka långsiktiga effekter jobbskatteavdraget 
kan förväntas ge på arbetsutbudet, använder sig regeringen sedan 
budgetpropositionen för 2009 av en mikrosimuleringsmodell. 
Riksrevisionen har genomfört egna simuleringar i syfte att undersöka 
tillförlitligheten i regeringens beräkningar samt att studera förväntade 
effekter för vissa grupper med svag ställning på arbetsmarknaden. 
Riksrevisionen har dock inte granskat de statistiska modeller som 
simuleringarna använder sig av. Resultaten från Riksrevisionens beräkningar 
ligger i linje med dem som regeringen har presenterat. Mikrosimuleringarna 
visar att reformen på lång sikt kan förväntas ha en positiv effekt på 
arbetsutbudet. Enligt Riksrevisionens simuleringar förväntas antalet 
arbetade timmar öka med ungefär 2,6 procent till följd av reformens fyra 
steg. Det är värt att notera att de positiva effekterna framförallt förväntas 
uppstå genom att fler personer väljer att delta i arbetskraften. Ungefär 
88 000 personer förväntas gå från heltidsfrånvaro till åtminstone 
deltidsnärvaro. Effekten på antalet arbetade timmar för dem som redan 
arbetar är förhållandevis liten och i vissa fall även negativ. Vidare visar 
Riksrevisionens beräkningar att de förväntade effekterna för grupperna 
unga, äldre och utrikes födda är högre än för befolkningen som helhet. 
En viss försiktighet bör dock iakttas när resultaten från såväl 
Riksrevisionens som regeringens mikrosimuleringar tolkas. Riksrevisionens 
analys visar att de förväntade effekterna av reformen varierar beroende på 
val av datamängd. Dessutom har andra studier med liknande 
beräkningsmetod visat på lägre reformeffekter än de som Riksrevisionen 
och Finansdepartementet redovisar. Sammantaget visar dock simuleringarna 
av reformen på en förväntad positiv effekt på arbetsutbudet. 
När jobbskatteavdragets olika steg ställs i relation till stegens 
budgetomslutning ger Riksrevisionens beräkningar vissa indikationer på 
att reformens olika steg inte förväntas ge lika stor relativ effekt. För det 
fjärde steget kan en något större budgetkostnad per skapad arbetad timme 
konstateras. Samtidigt visar samma beräkningar att kostnaden per skapad 
arbetad timme är lägre för det tredje steget än för de två första stegen, något 
som kan tala mot hypotesen om avtagande reformavkastning. Skillnaderna 
kan tyckas vara små i absoluta termer men är stora i relativa termer. 
Skillnaden i reformeffekt per satsad krona mellan exempelvis tredje och 
fjärde steget är ungefär 16 procent. En annan indikation på att 
reformeffekten kan vara avtagande är självfinansieringsgraden. Regeringen 
gör bedömningen att denna är lägre för jobbskatteavdragets fjärde steg än 
för de föregående stegen. Detta skulle kunna tolkas som att reformeffekten 
är något avtagande för det fjärde steget även om det är viktigt att poängtera 
att båda dessa bedömningar är mycket osäkra.

Sammantaget visar både Riksrevisionens och regeringens simuleringar 
att jobbskatteavdraget har förutsättningar att vara effektiv, effektiv i den 
meningen att reformen har potential att nå målet om att på lång sikt öka 
arbetsutbudet. Reformen har också förutsättningar att vara särskilt effektiv 
för att öka arbetsutbudet för grupper med svag ställning på 
arbetsmarknaden. 
Allmänheten har dålig kännedom om jobbskatteavdragetSyftet med jobbskatteavdraget är att öka incitamenten för arbete. För att 
reformen ska få önskat genomslag är det därför viktigt att de individer som 
förväntas förändra sitt beteende förstår hur reformen är tänkt att fungera. 
Om allmänheten inte förstår hur jobbskatteavdraget förändrar den 
disponibla inkomsten vid ett förändrat arbetsutbud, är det inte heller rimligt 
att förvänta sig ett maximalt genomslag av reformen. Ny forskning på 
området har visat att information vid olika typer av reformimplementeringar 
kan spela en viktig roll för att påverka individers beteende. Vidare visar 
forskningen att individers beteende kan påverkas till en relativt låg kostnad 
med hjälp av förbättrad information. Riksrevisionen har därför undersökt 
allmänhetens kännedom om jobbskatteavdraget. 
De tilläggsfrågor som Riksrevisionen kompletterat 
Arbetskraftsundersökningen (AKU) med visar att allmänhetens kännedom 
om jobbskatteavdraget är låg. Ungefär 40 procent säger sig känna till 
jobbskatteavdraget. Bland grupperna arbetslösa, ej i arbetskraften och 
personer som är utrikes födda känner ungefär 30 procent till 
jobbskatteavdraget. Kännedomen är alltså lägst i de grupper som, enligt 
simuleringarna, kan förväntas ha den största beteendeförändringen till följd 
av jobbskatteavdraget. 
Även Riksrevisionens enkätundersökning visar att allmänhetens 
kännedom om jobbskatteavdraget är låg. Endast hälften av dem som svarat 
på enkäten känner till jobbskatteavdraget. Särskilt låg är kännedomen bland 
de grupper som har en svag ställning på arbetsmarknaden. Endast knappt 
var femte person i åldern 20–24 känner till avdraget. Även inom gruppen 
utrikes födda är kännedomen lägre än för genomsnittet, endast cirka 
40 procent känner till avdraget. Vidare pekar undersökningen på att 
15 procent av dem som inte arbetar och inte heller känner till avdraget skulle 
vara mer benägna att arbeta om de hade känt till jobbskatteavdraget. Denna 
indikation stödjer hypotesen att information skulle kunna spela en roll för 
reformens genomslag.

Risk att jobbskatteavdraget inte får förväntad effektSåväl Riksrevisionens som regeringens mikrosimuleringar av 
jobbskatteavdragets effekter på arbetsutbudet vilar på antagandet om att 
allmänheten har fullständig information. Med fullständig information avses 
i detta fall att individer förstår hur reformen påverkar deras disponibla 
inkomst vid olika val av arbetsutbud. Detta antagande kan ifrågasättas då 
Riksrevisionens undersökningar visar att allmänhetens kännedom om 
jobbskatteavdraget är låg. Riksrevisionen bedömer därför att det finns en 
risk att reformen inte når den potential som mikrosimuleringarna visar på. 
Riksrevisionen anser att informationsåtgärder riktade till allmänheten 
skulle behöva vidtas för att säkerställa att reformen får så stort genomslag 
som möjligt. Dessa bör särskilt riktas mot de grupper som har den 
lägsta kännedomen om reformen och där den största potentialen till 
beteendeförändringar enligt mikrosimuleringarna finns. I samband med 
de ökade informationsinsatserna skulle Riksrevisionen se det som positivt 
med mer lättillgänglig information om hur individers disponibla inkomst 
förändras, till följd av jobbskattavdraget, vid olika val av arbetsutbud. 
RekommendationerRiksrevisionen rekommenderar regeringen att• ge Skatteverket ett särskilt uppdrag att informera allmänheten om 
jobbskatteavdraget• utveckla redovisningen och förtydliga definitionerna av begrepp som 
används i samband med redogörelsen av reformeffekter.

1 InledningRiksrevisionen har genomfört en granskning av det så kallade 
jobbskatteavdraget. Syftet med denna reform är enligt regeringen att 
långsiktigt stimulera arbetsutbudet genom att öka drivkrafterna för arbete. 
Sveriges befolkning förväntas, enligt Statistiska centralbyråns (SCB) 
befolkningsprognos från 2009, öka med runt 1,5 miljoner personer mellan 
2009 och 2060. Personer i åldern 65 år och äldre står för den klart största 
delen av denna ökning. År 2008 utgjorde denna åldersgrupp knappt 
18 procent av befolkningen, 2060 beräknas den ha ökat till drygt 25 procent. 
Vid en pensionsålder på 65 år så betyder detta att var fjärde person skulle 
vara pensionär om drygt 50 år. Samtidigt förväntas medellivslängden öka 
till cirka 86 år.1 
I och med den framtida demografiska utvecklingen står de offentliga 
finanserna och den svenska arbetsmarknaden inför stora utmaningar. Den 
ekonomiska utmaningen som följer av en åldrande befolkning är främst 
ett långsiktigt problem. Det är särskilt efter 2015 som den demografiska 
utmaningen tilltar.2 Mellan 2015 och 2030 beräknar regeringen att de primära 
offentliga utgifterna ökar som andel av BNP. Det samlade demografiska 
utgiftstrycket medför under denna 15-årsperiod att efterfrågan på 
skattefinansierade välfärdstjänster i genomsnitt stiger med 1 procent per år.3 
I framtiden kommer därför allt större krav att ställas på ett ökat arbetsutbud. 
Ett ökat arbetskraftsutbud, en ökad sysselsättning och ett ökat antal 
arbetade timmar är, enligt regeringen, centralt för att främja den ekonomiska 
tillväxten, möta den demografiska utmaningen samt för att öka den 
långsiktiga hållbarheten i de offentliga finanserna.4 En ökning av 
arbetsutbudet kan ske genom att fler individer deltar i arbetskraften eller 
att de som redan är sysselsatta arbetar fler timmar. I Sverige uppgick 
befolkningen i åldern 15–74 år till ungefär 6,9 miljoner individer 2008. 
Av dessa stod 1,9 miljoner personer (28 procent) utanför arbetskraften. 
Det är emellertid inte realistiskt att betrakta hela denna grupp som potentiell 
arbetskraft. Istället studeras ofta det så kallade outnyttjade 
arbetskraftsutbudet.5 Under 2008 uppgick det outnyttjade 
arbetskraftsutbudet i åldersgruppen 15–74 år till drygt 680 000 personer.
1 SCB (2009).
2 Prop. 2007/08:100, bilaga 2.3 Prop. 2007/08:1, bilaga 2.4 Prop. 2008/09:1.5 Se kapitel 4.

I syfte att få in fler personer på arbetsmarknaden och öka 
arbetskraftsutbudet har regeringen infört ett skatteavdrag på 
arbetsinkomster, det så kallade jobbskatteavdraget. Det första steget av 
jobbskatteavdraget infördes den 1 januari 2007 och innebar en generell 
skattesänkning för alla med förvärvsarbete. Avdraget förstärktes i ett andra 
steg den 1 januari 2008, och en ytterligare förstärkning infördes den 1 januari 
2009. Från och med den 1 januari 2010 förstärks jobbskatteavdraget med ett 
fjärde steg. 
Den totala kostnaden6 för jobbskatteavdraget beräknas uppgå till drygt 
70 miljarder kronor.7 Det första steget står för ungefär 40 miljarder kronor, 
det andra, tredje och fjärde steget står för cirka 10 miljarder kronor vardera. 
Enligt regeringens beräkningar är reformen delvis självfinansierad. 
Självfinansieringsgraden8 för de tre första stegen beräknas uppgå till 
mellan 40 och 50 procent av reformernas kostnad.9 För det fjärde steget 
uppger regeringen att självfinansieringsgraden kan förväntas vara ungefär 
30 procent.101.1 Syfte och revisionsfrågorSyftet med granskningen är att undersöka om jobbskatteavdraget har 
förutsättningar att vara en effektiv reform för att öka arbetskraftsutbudet. 
Granskningen har haft ett särskilt fokus på förväntade effekter för de 
grupper som har en svag ställning på arbetsmarknaden. Dessa grupper har i 
granskningen avgränsats till utrikes födda, äldre och ungdomar. Motivet 
till att fokusera på grupper med svag ställning på arbetsmarknaden är att 
jobbskatteavdraget är utformat så att de största procentuella 
skattelättnaderna tillfaller låg- och medelinkomsttagare. Inom dessa 
inkomstgrupper finns en stor andel unga och utrikes födda personer. 
Regeringen gör bedömningen att det är bland dessa grupper som det finns 
störst potential att öka arbetskraftsutbudet.11 
Regeringen har inte presenterat några beräkningar av 
jobbskatteavdragets effekter på arbetsutbudet för ovan nämnda grupper. 
Eftersom reformens eventuella effekter förväntas få fullständigt genomslag 
först på lång sikt uttalar sig granskningen inte om faktiska effekter på 
arbetskraftsutbudet, utan endast om förväntade effekter. 
6 Kostnaden uppstår genom att skatteintäkterna minskar.
7 Prop. 2009/10:1.8 Självfinansieringsgraden mäter hur stor del av en reform som finansieras via de dynamiska 
effekter den förväntas ge upphov till.
9 Prop. 2008/09:1.10 Prop. 2009/10:42.11 Prop. 2007/08:22 och prop. 2008/09:39.

Syftet med granskningen är vidare att undersöka de förväntade 
effekterna av reformens olika steg. Detta motiveras av att ett flertal 
bedömare påpekat i remissyttranden och andra utredningar att effekterna 
av jobbskatteavdraget troligtvis är avtagande för varje ytterligare steg av 
reformen.12 Många bedömare menade i samband med att det tredje steget 
aviserades att särskilt detta steg av jobbskatteavdraget kan förväntas ha 
en avtagande marginalnytta. Med avtagande marginalnytta avses här att 
en ytterligare höjning av skatteavdraget för arbetsinkomster inte förväntas 
ge en lika stor effekt på antalet arbetade timmar som reformens tidigare 
steg. Vidare menar vissa bedömare att förstärkningar av jobbskatteavdraget 
kan leda till att grupper av redan sysselsatta väljer att arbeta färre antal 
timmar. Sammantaget kan detta innebära dels att kostnaden tilltar för varje 
ytterligare arbetad timme som reformens olika steg förväntas bidra med, 
dels att reformen kan leda till icke önskvärda sidoeffekter på arbetsutbudet. 
Beräkningar av förväntade reformeffekter vilar på antagandet att 
individer fattar rationella beslut och har fullständig information om de 
incitament som reformen ger upphov till. För att jobbskatteavdraget ska 
resultera i förändringar av arbetsutbudet för den arbetsföra befolkningen 
krävs tillgång till god information om avdragets konstruktion. Det är 
därför problematiskt om endast få personer känner till och förstår 
jobbskatteavdraget, en reform som påverkar deras ekonomi och som har 
till syfte att förändra arbetsutbudsbeslutet. Enligt en SIFO-undersökning 
från december 2008 kände endast 52 procent till att regeringen infört ett 
jobbskatteavdrag, och av dessa hävdade 95 procent att det inte påverkat 
hur mycket de arbetar.13 Ett tredje syfte med granskningen är därför att 
undersöka allmänhetens kännedom om jobbskatteavdraget. 
Regeringens tidigare redovisning av förväntade reformeffekter till 
följd av jobbskatteavdraget innehöll endast knapphändig information om 
hur de förväntade reformeffekterna är beräknade. Detta ledde till att det 
var svårt att få en tydlig bild av hur beräkningarna var utförda och vilka 
antaganden som låg till grund för dessa. Regeringen har under våren 2009 
publicerat ett mer utförligt underlag för de beräkningar som ligger till 
grund för bedömningarna i budgetpropositionerna för 2009 och 2010.14 Ett 
ytterligare syfte med granskningen är att granska regeringens underlag för 
bedömningarna av jobbskatteavdragets förväntade effekter på arbetsutbudet.
12 Se kapitel 6.13 Undersökningen genomfördes på uppdrag av Globaliseringsrådet och baserades på cirka 
1 000 slumpvist utvalda förvärvsarbetande individer och egna företagare.
14 Finansdepartementet (2009a).

Granskningen ska besvara följande revisionsfrågor:
• Har regeringens jobbskatteavdrag förutsättningar att vara en effektiv 
reform för att öka arbetskraftsutbudet generellt samt för de grupper som 
har en svag ställning på arbetsmarknaden?
• Är regeringens beräkningsunderlag för jobbskatteavdraget transparent 
och av god kvalitet?
1.2 BedömningskriterierRegeringen har vid ett flertal tillfällen i de senaste budgetpropositionerna 
uttalat sig om utbudspolitikens inriktning och pekat på vikten av ett ökat 
arbetsutbud. Denna inriktning har godkänts av riksdagen. Politiken är 
särskilt inriktad mot att öka arbetsutbud och sysselsättning bland grupper 
med en svag ställning på arbetsmarknaden.15 De grupper som åsyftas är 
främst utrikes födda, funktionshindrade, äldre samt ungdomar. 
I budgetpropositionen för 2007 anges syftet med jobbskatteavdraget. 
Regeringen menar att ”[…] inkomstskatten måste sänkas i syfte att göra det 
mer lönsamt att arbeta. För att få största möjliga effekt på arbetsutbudet 
och sysselsättningen bör skattelättnaden särskilt inriktas mot att göra 
det lönsamt att gå från fulltidsfrånvaro till deltidsarbete. Skattelättnaden 
bör således utformas så att större delen av skattelättnaden tillfaller 
låg- och medelinkomsttagare. Inom dessa inkomstgrupper återfinns 
många ungdomar och invandrare samt deltidsarbetande kvinnor. Det är 
bland dessa grupper som de största möjligheterna till förändringar av 
arbetskraftsdeltagandet finns.”16 
I budgetpropositionen för 2009 skriver regeringen bland annat att ”den 
ekonomiska politiken måste fortsätta att vara inriktad mot att stimulera 
arbetskraftsutbudet och öka sysselsättningen bland dem som i dag har en 
svag ställning på arbetsmarknaden”.17 Vidare skrivs att ”ett viktigt fokus i 
regeringens politik har legat på åtgärder som ökar arbetsutbudet, eftersom 
erfarenheterna visar att det är arbetsutbudet som på lång sikt är avgörande 
för sysselsättningens storlek. De viktigaste åtgärderna regeringen vidtagit 
för att öka arbetsutbudet är jobbskatteavdraget och förändringarna i 
arbetslöshets- och sjukförsäkringarna.”1815 Prop. 2008/09:1, s. 9.16 Prop. 2006/07:1, s. 136 f.
17 Prop. 2008/09:1, s. 9.18 Prop. 2008/09:1, s.14. För en mer detaljerad beskrivning av de olika reformerna se kapitel 2.

I budgetpropositionen för 2010 pekar regeringen på att målet att 
minska utanförskapet och därigenom varaktigt öka sysselsättningen ligger 
fast. Politiken fokuserar särskilt på åtgärder som ökar arbetsutbudet och 
rörligheten på arbetsmarknaden. ”Den viktigaste reformen i detta avseende 
är jobbskatteavdraget som stärker drivkrafterna till arbete genom att göra det 
mer lönsamt att arbeta.”19 
Regeringen har dock inte explicit uttalat sig om vad som är ett effektivt 
utfall för jobbskatteavdraget. Det är därför svårt att fastslå vad som är 
effektivt i detta fall, och därför måste slutsatserna till sist bygga på vad som 
i sammanhanget kan betraktas som rimligt. Rimligheten bedöms utifrån 
erfarenheter av liknande reformer i andra länder, tidigare forskning på 
området och andras bedömningar av jobbskatteavdragets förväntade effekter 
på arbetsutbudet. 
Vad gäller bedömningskriterier för den andra revisionsfrågan, om 
regeringens beräkningsunderlag, så är budgetlagens specifika krav på 
redovisning av de makroekonomiska underlagen relativt knapphändigt. 
Såväl i förarbeten till lagen som i andra sammanhang betonas emellertid 
att underlag av hög kvalitet är en förutsättning för en väl fungerande 
budgetprocess. Riksrevisionen har i tidigare granskningar av kvaliteten i 
regeringens redovisning till riksdagen använt sig av OECD:s (2001) och 
IMF:s (2001) riktlinjer som norm för vad väl utformade budgetdokument bör 
innehålla.20 I dessa ställs bland annat krav på• tydlig redovisning av de makroekonomiska förutsättningarna för 
budgetberäkningarna• redovisning av känslighetskalkyler för ändringar i centrala 
makroekonomiska variabler• redovisning av prognosmetoder och -modeller.
Dessa riktlinjer utgör bedömningskriterier även i denna granskning.
1.3 Metod och genomförandeUnderlaget för att besvara revisionsfrågorna utgörs dels av en genomgång 
av regeringens underlag rörande jobbskatteavdragets effekter, dels av 
egna beräkningar för att undersöka förväntade effekter totalt och för olika 
delpopulationer. Delpopulationerna utgörs av unga, äldre samt utrikes 
födda. Simuleringar av reformens förväntade effekter på arbetskraftsutbudet 
utförs med hjälp av en så kallad mikrosimuleringsmodell. 
19 Prop. 2009/10:1, s. 38. 
20 Se bland annat RiR 2006:23, RiR 2006:27 och RiR 2007:21.

Vidare har tre frågor om jobbskatteavdraget lagts till SCB:s ordinarie 
Arbetskraftsundersökning, AKU. Syftet är att undersöka allmänhetens 
kännedom om jobbskatteavdraget. Dessutom undersöks om personerna 
har förändrat sitt arbetsutbud till följd av reformen. Som komplement till 
AKU har en enkätundersökning om jobbskatteavdraget genomförts. Såväl 
AKU som enkäten inkluderar personer som befinner sig i och utanför 
arbetskraften. 
Dokument- och litteraturstudier samt intervjuer med företrädare för 
Finansdepartementet utgör också underlag för att besvara revisionsfrågorna.
1.3.1 GranskningsobjektRegeringen utgör granskningsobjekt.
1.4 Rapportens dispositionI kapitel 2 redogörs för de reformer som regeringen genomfört i syfte att 
öka arbetsutbudet. Kapitel 3 ger en beskrivning av den grundläggande 
nationalekonomiska teorin kring arbetsutbud. Därefter ges i kapitel 4 
en beskrivning av hur arbetskraften utvecklats över tid. I kapitel 5 
analyseras regeringens redovisning och beräkningsunderlag gällande 
jobbskatteavdraget. I kapitel 6 beskrivs den modell som används för att 
beräkna förväntade effekter av jobbskatteavdraget, och därefter presenteras 
regeringens och Riksrevisionens beräkningar. I kapitel 7 diskuteras vikten 
av information vid skattereformer. I kapitlet presenteras även resultaten 
från de tilläggsfrågor till SCB:s Arbetskraftsundersökning och den 
enkätundersökning som Riksrevisionen genomfört. Slutligen presenteras 
slutsatser och rekommendationer i kapitel 8.

2 Regeringens utbudspolitikI budgetpropositionen för 2009 skriver regeringen: ”Att återupprätta 
arbetslinjen och bekämpa människors utanförskap från arbetsmarknaden var 
Allians för Sveriges viktigaste löfte till väljarna i valet 2006.”21 Med syfte att 
stärka arbetslinjen och öka arbetskraftsutbudet har regeringen sedan hösten 
2006 genomfört en rad reformer på arbetsmarknaden. Regeringen har även 
inlett ett arbete med ett ramverk för sysselsättningspolitiken vars syfte är 
att förbättra politikens effektivitet och därigenom bidra till en varaktig hög 
sysselsättning.22 Regeringen menar att sysselsättningsnivån framförallt kan 
öka genom att fler som står utanför arbetsmarknaden kommer i arbete samt 
att antalet timmar ökar bland dem som redan arbetar.23 
Under hösten 2008 inträffade en världsomspännande finansiell kris 
som även spridit sig till den reala ekonomin. Den försämrade konjunkturen 
bedöms leda till en fortsatt ökning av arbetslösheten under 2009 och 2010. 
Prognoserna för arbetslösheten pekar på en arbetslöshet på drygt 
11 procent 2010.24 Regeringen har dock uttalat att den står fast vid sin 
politik för full sysselsättning genom minskat utanförskap även under denna 
lågkonjunktur.252.1 JobbskatteavdragetSyftet med jobbskatteavdraget är att stimulera arbetsutbudet och minska 
det så kallade utanförskapet genom att göra det mer lönsamt att arbeta.26 
Reformen har introducerats stegvis. Det första steget27 infördes den 1 januari 
2007, det andra steget28 den 1 januari 2008 och det tredje steget29 trädde i 
kraft den 1 januari 2009. En ytterligare förstärkning av jobbskatteavdraget 
(ett fjärde steg) kommer att införas från och med den 1 januari 2010.3021 Prop. 2008/09:1, s. 3.22 En närmare beskrivning av detta ramverk finns i prop. 2007/08:1, prop. 2007/08:100 och prop. 
2008/09:1.23 Prop. 2008/09:1.24 Prop. 2009/10:1, s. 23.25 Prop. 2009/10:1.26 Prop. 2008/09:1.27 Prop. 2006/07:1, bet. 2006/07:FiU1, rskr. 2006/07:9.28 Prop. 2007/08:22, bet. 2007/08:SkU11, rskr. 2007/08:61.29 Prop. 2008/09:39, bet. 2008/09:SkU12, rskr. 2008/09:108.30 Prop. 2009/10:42.

Jobbskatteavdraget är utformat som en skattereduktion. 
Skattereduktionen kan endast göras mot arbetsinkomster. Som 
arbetsinkomster räknas skattepliktiga inkomster av anställning och 
arbetsinkomster av aktiv näringsverksamhet, justerade med hänsyn 
till eventuella avdrag. Exempel på inkomster som inte ger rätt till 
jobbskatteavdrag är: sjukpenning, föräldrapenning, ersättning från 
arbetslöshetskassa, aktivitetsstöd, pension och egen arbetsskadelivränta. 
Avdraget beräknas olika beroende på om personen är över eller under 65 år.
2.1.1 Jobbskatteavdragets konstruktion för personer som inte fyllt 65 årAvdragets konstruktion innebär att den genomsnittliga skatten relativt sett 
sänks mest för personer med låga arbetsinkomster. Detta kommer enligt 
regeringen att göra det mer lönsamt att gå från fulltidsfrånvaro till 
deltidsarbete men också göra det mer lönsamt för dem som har ett arbete 
att utöka sin arbetstid.31 
Jobbskatteavdraget har utvidgats i fyra separata steg. I tabell 1 visas hur 
jobbskatteavdraget kommer att beräknas från och med den 1 januari 2010 
för dem som vid beskattningsårets ingång inte har fyllt 65 år.
Tabell 1. Beräkning av jobbskatteavdraget för personer som inte har fyllt 65 år efter 
införandet av det fjärde steget
Arbetsinkomst per årJobbskatteavdrag 
– 0,91 PBB(AI-GA)*KI0,91 PBB – 2,72 PBB (0,91 PBB + 0,304*(AI-0,91 PBB)-GA)*KI 
2,72 PBB – 7,00 PBB (1,461 PBB + 0,095*(AI-2,72 PBB)-GA)*KI 
7,00 PBB – (1,868 PBB - GA)*KI 

Anmärkning: PBB = Prisbasbelopp (42 400 kronor för 2010), AI = Arbetsinkomst, 
GA = Summan av grundavdrag och sjöinkomstavdrag, KI = Skattesatsen för kommunal 
inkomstskatt.
Källa: Finansdepartementet.
Prisbasbeloppet (PBB) för 2010 är fastställt till 42 400 kronor. Detta innebär 
att jobbskatteavdraget för arbetsinkomster upp till knappt 39 000 kronor 
(0,91 * PBB) beräknas som skillnaden mellan arbetsinkomsten och 
grundavdraget multiplicerat med skattesatsen för kommunal 
inkomstskatt. Detta innebär att individer i denna inkomstgrupp inte betalar 
någon inkomstskatt. Beskrivningen av hur jobbskatteavdraget fungerar vid 
högre inkomster är dock mer komplicerad eftersom jobbskatteavdragets 
storlek beror både på grundavdragets storlek, den kommunala skattesatsen 
31 Prop. 2006/07:1.

och prisbasbeloppet.32 Även grundavdraget bestäms av storleken på 
individens inkomster. Dock med den skillnaden att inte enbart 
arbetsinkomster räknas in. 
En grafisk illustration av hur den genomsnittliga skatten förändrats till 
följd av jobbskatteavdraget visas i figur 1.
Figur 1. Genomsnittlig skatt för personer som inte fyllt 65 årAnmärkning: Den streckade linjen illustrerar den genomsnittliga skatten utan 
jobbskatteavdraget. Den ljusgråa linjen illustrerar den genomsnittliga skatten efter reformens 
tredje steg och den mörkgrå linjen efter det fjärde steget.
Källa: Finansdepartementet.
Från figuren kan konstateras, precis som nämnts ovan, att 
arbetsinkomster på upp till knappt 40 000 kronor är helt befriande från 
skatteuttag. Över denna inkomst ökar den genomsnittliga skatten 
kontinuerligt. Vid en arbetsinkomst på 200 000 kronor är det genomsnittliga 
skatteuttaget drygt 20 procent. 
Vid en genomsnittlig kommunalskatt innebär de fyra stegen av 
jobbskatteavdraget att det som mest uppgår till 21 000 kronor. I tabell 2 
presenteras avdragets storlek vid olika arbetsinkomster.
32 Se prop. 2009/10:42 för en mer detaljerad beskrivning av detta.

Tabell 2. Jobbskatteavdragets storlek vid olika arbetsinkomster. Beräknat för personer 
som inte fyllt 65 år och vid genomsnittlig kommunal inkomstskatt (inkomstår 2010)
Arbetsinkomstper årSkatt utan 
jobbskatteavdragTotalt 
jobbskatteavdragTotalt 
jobbskatteavdrag 
i procent av 
arbetsinkomsten100 00022 1908 7168,7150 00037 54010 8237,2200 00054 87613 8976,9250 00072 21216 9706,8300 00089 54819 9536,7350 000106 38021 0246,0400 000125 22021 0245,3500 000176 74021 0244,2

Anmärkning: I beräkningarna har den genomsnittliga kommunala inkomstskatten för 2009 
använts. Den genomsnittliga kommunala inkomstskatten var 31,52 procent under 2009.
Källa: Finansdepartementet.
Som framgår av tabellen utgör jobbskatteavdraget mellan 4,2 och 
8,7 procent av arbetsinkomsten för de ovan angivna arbetsinkomsterna. 
Den relativa skattesänkningen är störst för låginkomsttagare.
2.1.2 Jobbskatteavdraget för personer som fyllt 65 årFör dem som vid beskattningsårets ingång fyllt 65 år är skattereduktionen 
högre. Regeringens syfte med detta är att öka drivkrafterna för äldre att 
stanna kvar i arbetslivet och på så vis öka arbetskraftsutbudet.33 Från och 
med 1 januari 2009 har dessutom beräkningen av jobbskatteavdragets 
storlek förenklats och utökats för de personer som fyllt 65 år. Dessa 
förändringar har genomförts för att gynna äldre med relativt låga 
arbetsinkomster. Förenklingen innebär att kopplingen till grundavdrag och 
kommunal skattesats vid beräkningen av avdragets storlek tagits bort för 
denna grupp. I tabell 3 visas hur beräkningen av jobbskatteavdraget utförs 
för personer som har fyllt 65 år.
33 Prop. 2008/09:1.

Tabell 3. Beräkning av jobbskatteavdraget för personer som har fyllt 65 år efter införandet 
av det tredje steget
Arbetsinkomst per årJobbskatteavdrag 
– 100 000 kr 0,2*AI 
100 000 – 300 000 kr 15 000 kr + 0,05*AI 
300 000 kr – 30 000 kr 

Anmärkning: AI = arbetsinkomst.
Källa: Finansdepartementet.
För arbetsinkomster upp till och med 100 000 kronor beräknas 
jobbskatteavdraget som 20 procent av arbetsinkomsten. För 
arbetsinkomster som överstiger 100 000 men inte 300 000 kronor är 
jobbskatteavdraget 15 000 kronor plus 5 procent av arbetsinkomsten. 
För arbetsinkomster över 300 000 kronor förändras inte avdragets storlek 
utan ligger fast på 30 000 kronor.
2.1.3 Liknande system i andra länderSkattereformer liknande det svenska jobbskatteavdraget har tidigare 
genomförts i ett flertal länder, däribland USA och Storbritannien.34 I 
dessa länder har marginalskatterna huvudsakligen sänkts med hjälp av 
skattereduktion, så kallade tax credits. Den största skillnaden mellan det 
svenska jobbskatteavdraget och det amerikanska systemet EITC (Earned 
Income Tax Credit) är att subventionen i det amerikanska systemet gradvis 
minskar med stigande inkomster. En annan skillnad mellan det svenska 
jobbskatteavdraget och EITC är att subventionen i USA betalas ut kontant till 
hushållen. 
EITC introducerades 1975 och riktar sig till individer med arbete och låga 
inkomster. År 1999 var nära 20 miljoner personer i USA berättigade till EITC. 
En omfattande forskningslitteratur har försökt utvärdera effekterna av EITC. 
Mycket tyder på att denna reform haft positiva effekter på arbetsutbudet för 
vissa grupper, till exempel ensamstående mödrar.35 
Ett liknande system för förvärvsavdrag finns i Storbritannien. Systemet
kallas WTC (Working Tax Credit) och omfattar dem som arbetar minst 
16 timmar per vecka. Forskningen kring olika typer av förvärvsavdrag visar i 
huvudsak på att arbetskraftsdeltagandet har ökat.3634 Liknande system finns bland annat i Danmark, Finland och Nederländerna.
35 Meyer (2008).
36 Se bland annat Meyer och Rosenbaum (2001) för USA eller Blundell (2006) samt Blundell och 
Hoynes (2004) för Storbritannien.

2.2 Andra utbudsstimulerande reformerNedan följer en beskrivning av de viktigaste reformerna förutom 
jobbskatteavdraget som regeringen genomfört under innevarande 
mandatperiod för att öka arbetskraftsutbudet.
2.2.1 Förändringar i arbetslöshetsförsäkringenRegeringen har genomfört en rad förändringar i arbetslöshetsförsäkringen. 
Förändringarna gäller ersättningsnivån, finansieringssystemet, antalet 
karensdagar och reglerna för deltidsarbetslösa. Konsekvenserna av 
dessa förändringar är höjda avgifter, skärpta arbetsvillkor och ändrade 
beräkningsregler.37 
Taket för ersättning från arbetslöshetsförsäkringen har sänkts från 730 
kronor till 680 kronor per dag. Den nya ersättningsnivån är 80 procent de 
första 200 dagarna, 70 procent från dag 201 till 300 och efter dag 300 är 
ersättningsnivån 65 procent. 
Arbetsvillkoren för att erhålla ersättning från försäkringen har skärpts, 
och numera krävs minst 80 timmars arbete per kalendermånad under 
sex månader inom en ramtid av tolv månader eller alternativt minst 480 
timmars arbete under en sammanhängande period av sex månader med 
minst 50 timmars arbete per månad. Det är heller inte längre möjligt 
att kvalificera sig till arbetslöshetsförsäkringen genom att studera. 
Från och med den 1 juli 2009 har kvalificeringskraven för medlemskap 
i arbetslöshetsförsäkringen ändrats under en övergångsperiod.38 De 
förändrade kraven innebär att en medlem kan tillgodoräkna sig ytterligare en 
månad för varje månad som medlem under en period av sex månader. Detta 
gäller under förutsättning att övriga villkor i försäkringen är uppfyllda och 
avser medlemstid från den 1 januari 2009. 
Den ökade egenfinansieringen av arbetslöshetskassan innebär i korthet 
att det införts en förhöjd finansieringsavgift för sysselsatta medlemmar och 
att denna kopplas till arbetslöshetskassornas utbetalning av ersättning, det 
vill säga arbetslösheten. Regeringens motiv till reformen är att den stärker
kopplingen mellan arbetslöshetskassornas avgifter och arbetslösheten 
inom respektive bransch, vilket i sin tur förväntas påverka lönebildningen.39 
Grundtanken är att fackföreningarna kommer att ställa lägre lönekrav 
och att arbetslösheten därmed inte drivs upp i samma omfattning. Den 
37 Prop. 2007/08:118, bet. 2007/08:AU6, rskr. 2007/08:214 och prop. 2008/09:127, bet. 
2008/09:AU10, rskr. 2008/09:250.38 Från och med den 1 januari 2010 kommer det återigen att krävas tolv månaders medlemskap för 
att uppfylla medlemsvillkoret.
39 Prop. 2008/09:1.

ökade egenfinansieringen av arbetslöshetsförsäkringen förväntas även öka 
incitamenten till kontroll av att försäkringens regler efterlevs. 
Dessutom har reglerna för deltidsarbetslösa förändrats genom att 
ersättning maximalt betalas ut under 75 dagar per ersättningsperiod.40 
Resterande dagar i ersättningsperioden får endast användas om individen 
inte har arbete alls. 
Sammantaget har ovan nämnda förändringar inneburit att den effektiva 
ersättningsgraden41 vid arbetslöshet har sänkts.
2.2.2 Sänkt uttag av statlig inkomstskattFrån den 1 januari 2009 sänktes uttaget av statlig inkomstskatt på 
arbetsinkomster.42 Skatten sänktes genom att gränsen för att betala 
statlig inkomstskatt höjdes från en månadslön på 28 400 kronor 2008 
till 31 700 kronor 2009. Detta innebär att färre betalar statlig skatt och att 
marginalskatten för dem som befinner sig inom detta lönespann faller från 
cirka 51 till cirka 31 procent. Detta leder till att det blir mer lönsamt att arbeta 
och enligt nationalekonomisk forskning bör detta leda till att arbetsutbudet 
ökar.43 
2.2.3 Ändrade regler för sjukersättningDen 1 juli 2008 infördes den så kallade begränsningsregeln i 
sjukförsäkringen. Det innebär att förlängning av en sjukskrivningsperiod 
bara kan ske med max 18 månader efter ett års sjukskrivning.44 Syftet med 
reformen är att effektivisera sjukskrivningsprocessen och öka möjligheterna 
för sjukskrivna att återgå i arbete. Regeringen har infört fasta tidpunkter för 
prövning av arbetsförmågan. Efter en sjukperiod om sex månader bedöms 
om den försäkrade kan försörja sig själv genom förvärvsarbete på den 
reguljära arbetsmarknaden. Sjukersättning ska endast komma i fråga om 
den försäkrades arbetsförmåga är stadigvarande nedsatt. 
Från den 1 december 2008 infördes även nya regler för personer som 
har rätt till en icke tidsbegränsad sjukersättning.45 Detta innebär bland annat 
att den som har rätt till en sådan ersättning ska kunna återgå i arbete utan 
40 Denna förändring trädde i kraft den 7 april 2008.41 Den effektiva ersättningsgraden är den andel av lönen som arbetslöshetsersättningen maximalt 
kompenserar.
42 Prop. 2008/09:39, bet. 2008/09:SkU12, rskr. 2008/09:108.43 Se kapitel 3.44 Prop. 2007/08:136, bet. 2007/08:SfU12, rskr. 2007/08:225.45 Prop. 2007/08:124, bet. 2008/09:SfU4, rskr. 2008/09:23.

att rätten till ersättningen omprövas. Sjukersättningen ska i stället minskas 
med hänsyn till en så kallad reduceringsinkomst enligt ett system med 
steglös avräkning. Reduceringsinkomsten består av arbetsinkomster och 
andra pensionsgrundande inkomster med vissa undantag. Sjukersättningen 
minskas först när reduceringsinkomsten för ett år överstiger ett så kallat 
fribelopp. Fribeloppet uppgår till ett prisbasbelopp för en försäkrad som 
beviljats hel sjukersättning. För personer som har partiell sjukersättning 
gäller ett högre fribelopp. Dessa regler började tillämpas från den 1 januari 
2009.

3 Teori om arbetskraftsutbudUr ett nationalekonomiskt perspektiv är det vanligt att studera två 
dimensioner av individens beslut om arbetskraftsutbud. Dels deltagande 
i arbetskraften, dels antal arbetade timmar givet beslut om deltagande i 
arbetskraften. I grundläggande nationalekonomiska modeller antas varje 
individ fatta beslut om arbetskraftsdeltagande och arbetsutbud vid en 
given lön och andra ekonomiska förutsättningar. Utgångspunkten är att 
individer väljer den kombination av konsumtion och fritid som ger högst 
behovstillfredsställelse (nytta). 
I denna typ av modeller antas fritid vara en spegelbild av arbetstid, det 
vill säga all tid kan delas in i antingen fritid eller arbetstid. En längre arbetstid 
innebär minskade möjligheter till fritid. Individernas inkomst utgörs av 
arbetsinkomster och övriga inkomster (till exempel bidrag). Utgifterna antas 
bestå enbart av privat konsumtion (i de grundläggande modellerna antas 
individen inte spara eller låna). 
Huvudsyftet med modellerna är att beskriva hur ekonomiska variabler 
såsom disponibel inkomst påverkar individens arbetsutbud. Detta görs 
genom att studera individens nyttomaximering givet preferenser och 
budgetrestriktioner.
3.1 ArbetskraftsdeltagandeDe inom nationalekonomi grundläggande modellerna för arbetsutbud kan 
användas för att resonera kring betydelsen av ekonomiska variabler för 
deltagandet i arbetskraften (även kallat arbetsutbudet längs den extensiva 
marginalen). Deltagande i arbetskraften innebär i detta fall att en person 
beslutar att bjuda ut ett positivt antal arbetstimmar. En person som inte 
bjuder ut ett positivt antal timmar deltar heller inte i arbetskraften. 
Det centrala begreppet när det gäller beslut om arbetskraftsdeltagande 
är reservationslönen. Reservationslönen definieras som den timlön för vilken 
en individ är indifferent mellan att erbjuda ett antal arbetstimmar och att 
inte delta i arbetskraften. För alla timlöner över reservationslönen kommer 
personen att bjuda ut ett visst antal arbetstimmar och för alla löner lägre än 
reservationslönen kommer arbetsutbudet att vara noll timmar. Detta innebär 
att arbetskraftsdeltagandet förväntas stiga med arbetsinkomsten.

Arbetskraftsdeltagandet påverkas också av andra ekonomiska 
ersättningar (förutom arbetsinkomsten). Ju större övriga ersättningar 
(övriga inkomster och bidrag) en individ erhåller, desto högre förväntas 
reservationslönen bli. Detta innebär att arbetskraftsdeltagandet i den 
arbetsföra befolkningen förväntas minska då övriga ersättningar ökar. 
Jobbskatteavdraget innebär en skattereduktion för arbetsinkomster och 
gör att det blir relativt sett mer lönsamt att arbeta. Jobbskatteavdraget kan 
förväntas leda till att reservationslönen sjunker medan nettolönen (det vill 
säga lön efter skatt) ökar eller är oförändrad. Detta bör leda till att fler vill 
arbeta. Tidigare empirisk forskning tyder på att så är fallet.463.2 Arbetad tidHur arbetsinkomster och övriga inkomster påverkar arbetad tid för de 
personer som redan valt att delta i arbetskraften (även kallat arbetsutbudet 
längs den intensiva marginalen) är inte helt enkelt att förutsäga. Då en 
person som arbetar ett visst antal timmar får en ökning av arbetsinkomsten 
leder detta till två effekter. Den första är en så kallad inkomsteffekt som 
innebär att en person vid en högre arbetsinkomst får ett större utrymme 
att öka såväl sin konsumtion som sin fritid. Vanligtvis antas antalet 
timmar av fritid öka till följd av inkomsteffekten, vilket får till följd att 
antalet arbetstimmar (arbetsutbudet) minskar. Den andra effekten av en 
arbetsinkomstökning är en så kallad substitutionseffekt. Substitutionseffekten 
innebär att det blir mer lönsamt att arbeta i samband med en 
arbetsinkomstökning, eftersom fritid blir relativt sett dyrare. Personen väljer 
då att arbeta fler timmar. Summan av dessa två effekter utgör den totala 
effekten. Eftersom substitutionseffekten är entydigt positiv, i bemärkelsen 
att arbetsutbudet ökar, medan inkomsteffekten kan gå i båda riktningarna 
kan man utifrån en teoretisk modell inte med säkerhet fastställa om 
arbetsutbudet ökar eller minskar när arbetsinkomsten ökar. 
Den empiriska forskningen på området visar dock på positiva 
nettoeffekter på arbetsutbudet vid arbetsinkomstökningar.47 Storleken på 
nettoeffekten skiljer sig åt mellan studier och är olika stora för till exempel 
kvinnor och män. Kvinnor tenderar att uppvisa större effekter än män. 
Olika åldersgrupper och andra grupperingar (till exempel utrikes födda eller 
funktionshindrade) kan mycket väl tänkas reagera olika mycket (eller inte 
alls) vad gäller arbetsutbud vid arbetsinkomstökningar.
46 Blundell och Hoynes (2004).
47 Meghir och Phillips (2008).

Jobbskatteavdraget innebär en ökning av arbetsinkomsten för dem som 
arbetar. I de inkomstskikt där jobbskatteavdraget sänker marginalskatten 
kommer substitutionseffekten att ge impulser till ett ökat arbetsutbud, 
medan inkomsteffekten kommer att verka i motsatt riktning. Vilken effekt 
som dominerar, och därmed bestämmer om arbetsutbudet ökar eller 
minskar, är en empirisk fråga. Empirin tenderar dock att tala för ett ökat 
arbetsutbud. I de inkomstskikt där marginalskatten är oförändrad kommer 
den sänkta genomsnittsskatten endast att ge upphov till en inkomsteffekt 
och därmed entydigt att ge impulser till ett reducerat arbetsutbud.
3.3 Arbetsutbudet över livscykelnDen grundläggande modellen för arbetsutbudet som diskuterats ovan är 
en statisk beskrivning av arbetsutbudet. Det finns emellertid flera viktiga 
intertemporala överväganden som är associerade med arbetsutbud. Dessa 
överväganden handlar om utbildning, inträde i arbetskraften, utträde ur 
arbetskraften (vid pensionering), familjebildning och förändrad hälsostatus. 
Detta innebär att arbetsutbudet är förknippat med långsiktig planering. För 
att skapa sig en uppfattning om hur arbetsutbudet påverkas av ekonomisk 
politik är det därför viktigt att beakta sådana överväganden i en ekonomisk 
modell. 
I en livscykelmodell beaktas att en person planerar för konsumtion och 
arbetsutbud under hela den återstående livslängden. I dessa modeller är 
det således inte endast arbetsinkomst idag som påverkar arbetsutbudet, 
utan även framtida förväntade arbetsinkomster liksom övriga framtida 
ekonomiska händelser. 
Förutom de statiska effekter (inkomst- och substitutionseffekter) som 
redan diskuterats ovan uppstår i livscykelmodellen även två olika typer av 
intertemporala effekter. Förändringar av arbetsinkomsten vid en tidpunkt 
kommer att ha effekter i efterföljande tidpunkter, dels genom att värdet av 
fritid och konsumtion i morgon påverkas av förändringar av dessa faktorer 
idag, dels genom att förändringar av arbetsinkomsten idag påverkar 
individens förmögenhet, vilket i sin tur påverkar valet av arbetsutbud i 
framtiden.

4 Beskrivning av arbetskraftsutbudetDen officiella statistiken över arbetsutbudet i Sverige bygger framför allt på 
information från Arbetskraftsundersökningarna (AKU). Undersökningen 
genomförs månadsvis av Statistiska centralbyrån (SCB) och består av ett 
urval av befolkningen i åldern 15–74 år.48 AKU-statistiken genomförs på ett 
liknande sätt i många länder, vilket gör internationella jämförelser möjliga. 
De centrala begreppen i AKU presenteras i figur 2. Befolkningen delas 
i ett första steg upp i de som finns i arbetskraften och de som står utanför 
arbetskraften, ej i arbetskraften. Personer som befinner sig i gruppen ej i 
arbetskraften är bland annat de som erhåller sjuk- och aktivitetsersättning49, 
heltidsstuderande (dock inte heltidsstuderande som söker och kan ta 
arbete), personer i vissa arbetsmarknadspolitiska program (som till exempel 
arbetspraktik och arbetsmarknadsutbildning), hemarbetande, värnpliktiga 
och långvarigt sjuka. Gruppen latent arbetssökande räknas inte heller in i 
arbetskraften. Dessa personer säger sig kunna arbeta men söker inte arbete. 
Individerna i arbetskraften kan antingen vara sysselsatta eller arbetslösa. 
Som sysselsatta räknas de som arbetar och de individer som skulle ha 
arbetat, men som under mätveckan var tillfälligt frånvarande på grund 
av sjukdom, semester, tjänstledighet för studier eller vård av barn. Som 
arbetslösa räknas de som var utan arbete under referensveckan, men som 
sökt arbete under de senaste fyra veckorna.
Figur 2. Centrala begrepp i AKUBefolkningenI arbetskraftenEj i 
arbetskraftenEj velat arbetaVelat arbetaArbetslösaSysselsattaFörhindrad 
att arbetaKunnat arbeta 
(latent 
arbetssökande)
Tillfälligt 
frånvarande 
hela veckanI arbeteKälla: SCB.
48 Urvalsstorleken är omkring 22 000 individer.
49 Det som tidigare benämndes förtidspension.

Enligt SCB:s statistik för 2008 uppgick Sveriges befolkning i åldern 15–74 år 
till 6 879 500 individer. Av dessa befann sig 4 897 700 individer (71 procent) 
i arbetskraften och 1 981 800 individer (29 procent) utanför arbetskraften. 
304 700 individer (6 procent av arbetskraften) befann sig i arbetslöshet. 
Bland män var arbetslösheten knappt 6 procent och bland kvinnor drygt 
6,5 procent.
4.1 ArbetskraftsdeltagandeI en internationell jämförelse har Sverige ett högt arbetskraftsdeltagande 
och då särskilt för kvinnor. Det genomsnittliga antalet arbetade timmar per 
anställd och år är däremot lågt.50 
I Sverige existerar stora skillnader när det gäller arbetskraftsdeltagande 
mellan inrikes och utrikes födda. Gapet mellan inrikes och utrikes födda hör 
till de största bland OECD-länderna. Till följd av en ökad flyktingmottagning 
men även på grund av en stor efterfrågan på arbetskraft under den senaste 
högkonjunkturen, har invandringen till Sverige ökat betydligt sedan 2005. 
Ungefär tre fjärdedelar av alla invandrare som kommer till Sverige är 
flyktingar eller personer som kommer till Sverige av familjeskäl. Ofta kan det 
vara svårt för dessa personer att ta sig in på arbetsmarknaden.51 
Figur 3 nedan ger en beskrivande bild av hur arbetskraftsutbudet har 
utvecklats under de senaste decennierna för olika grupper i arbetsför ålder.5250 Enligt den senaste statistiken från OECD var den genomsnittliga arbetade tiden 1 583 timmar per 
person och år i Sverige. Genomsnittet bland OECD-länderna var under samma år 1 777 timmar 
per person och år. Källa: OECD (2008b).
51 Se till exempel Björklund et al. (2006).
52 För att kunna beskriva utvecklingen över en längre tidperiod används ålderskategorin 16–64 år 
genomgående. Tidsserierna innehåller tidsseriebrott som uppkommit när definitioner av olika 
kategoriseringar har ändrats. Detta innebär att variablerna inte är helt jämförbara över tiden. För 
gruppen utrikes födda undersöks tidsperioden 1990–2008.

Figur 3. Arbetskraftsdeltagande, 1980–2008198019821984198619881990199219941996199820002002200420062008%
908070605040302010016-64 år16-24 år55-64 årUtrikes föddaKälla: SCB.
Arbetskraftsdeltagandet bland utrikes födda har under hela den undersökta 
tidsperioden varit lägre än för hela befolkningen i åldern 16–64 år. Skillnaden 
mellan de två grupperna var som störst 1998 då arbetskraftsdeltagandet 
bland utrikes födda var drygt 13 procentenheter lägre än för hela 
befolkningen. Skillnaden mellan de två grupperna har sedan sakta minskat 
och var 2008 cirka 8 procentenheter. 
Jämfört med resten av OECD-länderna är arbetskraftsdeltagandet bland 
den äldre befolkningen relativt högt. Över hälften av kvinnorna i åldern 
60–64 år arbetar i Sverige jämfört med endast 25 procent som median bland 
OECD-länderna.53 Sedan slutet av 1990-talet har arbetskraftsdeltagandet 
för gruppen 55–64 år haft en något mer positiv utveckling än för hela 
befolkningen i åldern 16–64 år. 
När arbetskraftsdeltagandet för gruppen ungdomar i åldern 16–24 
år jämförs med gruppen 16–64 år i figuren ovan kan konstateras att 
arbetskraftsdeltagandet bland ungdomar sjönk kraftigt i och med den 
ekonomiska krisen i början av 1990-talet. Utvecklingen med sjunkande 
arbetskraftsdeltagande bland yngre är mycket kraftigare än för hela den 
arbetsföra befolkningen i åldern 16–64 år. Till viss del kan detta förklaras 
av den utbildningsexpansion som ägde rum under 1990-talet. Allt fler 
ungdomar valde då att utbilda sig under allt längre tid. De senaste åren har 
ungdomarnas arbetskraftsutbud haft en relativt kraftig positiv utveckling. 
Detta kan tolkas som att ungdomar är en grupp som påverkas extra påtagligt 
av såväl konjunkturella uppsom nedgångar.
53 OECD (2008a).

4.2 ArbetslöshetNär det gäller arbetslöshet har Sverige legat ungefär i linje med 
OECD-ländernas genomsnittliga arbetslöshetsnivå under det senaste 
årtiondet. Arbetslösheten i Sverige är dock inte lika tydligt kopplad till 
utbildningsnivå som är fallet i många andra länder. Vidare förekommer 
långtidsarbetslöshet mer sällan i Sverige än i OECD-länderna i genomsnitt.54 
Arbetslösheten bland ungdomar steg mycket kraftigt i och med den 
ekonomiska krisen i början av 1990-talet. Skillnaden mot gruppen 16–64 år 
har därefter inte jämnats ut. Den svenska ungdomsarbetslösheten ligger 
mycket högre än genomsnittet i OECD-länderna. År 2008 var 20 procent av 
ungdomarna (15–24 år) i arbetskraften arbetslösa, vilket är tre gånger högre 
än i länder såsom Danmark, Island, Nederländerna och Norge.55 
Långtidsarbetslöshet bland ungdomar ökar risken för 
permanent utslagning från arbetsmarknaden.56 I Sverige är dock inte 
långtidsarbetslöshet bland unga lika vanligt förekommande som i länder 
såsom Tyskland och Storbritannien. I Sverige har ungdomarna ofta många 
men korta arbetslöshetsperioder. Det ska dock noteras att även kortare 
arbetslöshetsperioder tidigt i livet kan ge långsiktiga negativa effekter som 
kan bestå i flera år.57 
Arbetslösheten bland utrikes födda i åldern 16–64 år är betydligt högre 
än för hela befolkningen i motsvarande ålder. Skillnaden i arbetslöshet 
mellan de två grupperna har dessutom tenderat att öka sedan början 
av 2000-talet och uppgick 2008 till 4 procentenheter. Utvecklingen av 
arbetslösheten bland äldre på arbetsmarknaden uppvisar inga tydliga trender 
utan följer i stort utvecklingen för befolkningen i åldern 16–64 år.
4.3 Potentiellt arbetskraftsutbudFör att undersöka det potentiella arbetskraftsutbudet för olika grupper 
kan exempelvis det outnyttjade arbetskraftsutbudet studeras. Enligt SCB:s 
definition består denna grupp av arbetslösa, undersysselsatta samt latent 
arbetssökande. Totalt uppgick denna grupp (16–64 år) till nära 650 000 
personer 2008. Andelen av befolkningen som ingår i det outnyttjade 
arbetskraftsutbudet för olika grupper visas i figur 4 nedan.
54 OECD (2008a).
55 OECD (2008a).
56 Långtidsarbetslöshet är även ett problem för äldre på arbetsmarknaden.
57 Nordström Skans (2004).

Figur 4. Outnyttjat arbetskraftsutbud som andel av befolkningen, 2005–20080510152025302005200620072008%
16-64 år16-24 år55-64 årUtrikes föddaKälla: SCB.
Av figuren framgår det tydligt att det i åldersgruppen 15–24 år finns ett stort 
outnyttjat arbetskraftsutbud. Drygt 22 procent av befolkningen i denna grupp 
ingår i det outnyttjade arbetskraftsutbudet. Jämfört med andra grupper på 
arbetsmarknaden är detta högt. Av det totala outnyttjade arbetsutbudet 
utgjorde ungdomar 39 procent år 2008. 
Bland gruppen unga är det också intressant att studera dem som saknar 
känd sysselsättning. Denna grupp har vuxit markant sedan 1990-talets 
början, och 2004 uppgick antalet unga i åldern 16–24 år som varken 
studerar, arbetar, söker arbete eller har någon annan känd sysselsättning till 
drygt 65 000 personer.58 
Från figuren kan vidare konstateras att det även i gruppen utrikes 
födda finns ett stort outnyttjat arbetskraftsutbud. Ungefär 16 procent av 
befolkningen i denna grupp ingår i det outnyttjade arbetskraftsutbudet. Det 
är viktigt att notera att det potentiella arbetsutbudet finns både bland dem 
som befinner sig i och utanför arbetskraften.
58 Ds 2008:36, mer aktuell statistik finns inte.

5 Regeringens beräkningsunderlagFör att budgetprocessen ska vara välfungerande är det av stor vikt 
att riksdagen har tillgång till ett transparent beslutsunderlag. Det är 
viktigt att beslutsfattare och andra bedömare förstår hur beräkningar är 
utförda och vilka antaganden som gjorts. Av bland annat dessa skäl har 
Riksrevisionen och andra, såsom Finanspolitiska rådet, efterfrågat mer 
transparens i regeringens beräkningsunderlag.59 Detta är särskilt viktigt då 
regeringens bedömningar av exempelvis jobbskatteavdragets effekter på 
arbetskraftsutbudet har förändrats relativt mycket mellan olika propositioner. 
OECD (2001) och IMF (2001) har satt upp riktlinjer för vad väl 
utformade budgetdokument bör innehålla. I dessa riktlinjer anges bland 
annat att de makroekonomiska förutsättningarna för beräkningarna 
ska vara tydliga. Vidare anges att budgetdokumenten bör innehålla 
känslighetskalkyler och redovisning av prognosmodeller. 
Regeringen menar dock att det av utrymmesskäl finns begränsade 
möjligheter att i propositioner redovisa de metoder och antaganden 
som ligger till grund för förslagen. För att tillmötesgå önskemålen om 
ökad transparens i redovisningen har regeringen därför, förutom den 
redogörelse som presenteras i aktuella propositioner, även publicerat en 
separat rapport om reformerna på inkomstskatteområdet och utvecklat 
beräkningsmetoderna i publikationen Beräkningskonventioner 2010. 
Rapporterna innehåller en redovisning av de antaganden som ligger till 
grund för regeringens bedömningar av reformeffekter.605.1 Regeringens redovisning av jobbskatteavdragets effekter 
Det första steget av jobbskatteavdraget föreslogs i budgetpropositionen 
för 2007.61 I propositionen baserades regeringens bedömning av 
jobbskatteavdragets effekter på i huvudsak tidigare ekonomisk forskning. 
I praktiken innebar detta att relevanta forskningsresultat på området 
sammanfattades, och därefter applicerades dessa på en representativ individ 
eller typhushåll för att erhålla förväntade effekter. Samma metod låg även till 
59 Till exempel RiR 2008:26 och Finanspolitiska rådet (2008).
60 Se Finansdepartementet (2009a) och Finansdepartementet (2009b).
61 Prop. 2006/07:1.

grund för bedömningarna av effekter från jobbskatteavdragets andra steg 
som presenterades i propositionen om ett förstärkt jobbskatteavdrag under 
2008.62 
Från och med den proposition där det tredje steget av 
jobbskatteavdraget presenterades har regeringen övergått till att 
beräkna de förväntade effekterna av reformen med hjälp av en 
mikrosimuleringsmodell.63 Hur dessa beräkningar har utförts och resultaten 
från dessa mikrosimuleringar publicerades under våren 2009 i en särskild 
rapportserie.64 
I regeringens proposition om jobbskatteavdragets fjärde steget 
särredovisas de förväntade effekterna av detta steg.65 Dessa bedömningar 
grundar sig på samma mikrosimuleringsmodell som för det tredje steget. I 
propositionen görs bedömningen att antalet timmar ökar med 0,3 procent 
på lång sikt, vilket motsvarar en sysselsättningsökning med cirka 12 000 
årsarbetskrafter. I budgetpropositionen för 2010 där det fjärde steget först 
aviserades särredovisas dock inte effekterna. 
Riksrevisionen har i en tidigare granskning konstaterat att de 
långsiktiga effekterna av regeringens sysselsättningspolitik redovisas 
på olika sätt i de ekonomiska propositionerna.66 Propositionerna har 
heller inte innehållit jämförelser med tidigare egna bedömningar. Det 
finns därför ingen förklaring till varför de förväntade effekterna skiljer 
sig åt mellan budgetpropositionerna. Redovisningen av antaganden 
och beräkningsmodeller har dessutom varit bristfällig. Vidare används 
i budgetpropositionerna begreppen sysselsatta, komma i arbete samt 
årsarbetskrafter på ett otydligt sätt. 
Även Finanspolitiska rådet anser att budgetpropositionernas 
resonemang om jobbskatteavdraget är svåra att följa. Rådet menar att 
regeringens pedagogik när det gäller att förklara avdragets mekanismer 
lämnar mycket i övrigt att önska.675.1.1 Finansdepartementets nya rapportserieSom nämnts ovan publicerade regeringen under våren 2009 ett mer 
detaljerat beräkningsunderlag för de inkomstskattereformer som genomförts 
under 2007–2009.68 En extern opponent har kvalitetssäkrat rapportens 
62 Prop. 2007/08:22.63 Prop. 2008/09:39.64 Finansdepartementet (2009a).
65 Prop. 2009/10:42.66 RiR 2008:26.67 Finanspolitiska rådet (2009b)
68 Finansdepartementet (2009a). Dessa reformer är de tre första stegen av jobbskatteavdraget samt 
höjningen av skiktgränsen för uttag av statlig inkomstskatt.

innehåll.69 Opponenten ansåg att beräkningarna var kompetent utförda och 
att resultaten ligger i linje med tidigare forskning på området. 
Rapporten innehåller en detaljerad redovisning av beräkningsmetoder 
och antaganden samt de arbetsutbudseffekter som förväntas till följd 
av skattereformerna.70 Liknande rapporter planeras för de reformer som 
regeringen genomfört inom arbetslöshets- och sjukförsäkringen. 
I rapporten beskrivs den mikrosimuleringsmodell som 
Finansdepartementet använder för att beräkna effekterna av 
jobbskatteavdraget. Modellen har utvecklats i syfte att studera individers 
förändrade beteende till följd av regelförändringar i skattesystemet för 
såväl dem som arbetar som för dem som inte arbetar. Denna modell har 
utarbetats i samarbete med forskare vid Handelshögskolan i Göteborg och 
SCB.71 
I analysen av jobbskatteavdraget antas att de tre första reformstegen 
implementerades som en enda integrerad reform år 2007. Detta innebär att 
det inte är möjligt att särskilja vilken effekt jobbskatteavdragets olika steg 
förväntas ge på arbetsutbudet. 
Vidare är inte effekten från den höjda skiktgränsen för uttag av statlig
inkomstskatt separerad från effekten av jobbskatteavdraget. Detta gör att
det inte är möjligt att, utifrån regeringens beräkningar, bedöma 
jobbskatteavdragets sammantagna effekt.
5.2 Sammanfattande iakttagelserRegeringen har övergått till att beräkna förväntade effekter till följd av 
jobbskatteavdraget med hjälp av en mikrosimuleringsmodell. Hur dessa 
simuleringar är utförda redovisas detaljerat i en särskild rapport. 
I propositionerna görs inte samma detaljerade redovisning på grund 
av utrymmesskäl. Vidare saknar propositionerna jämförelser med tidigare 
gjorda bedömningar. Regeringens beskrivning av jobbskatteavdragets 
mekanismer samt användandet av vissa begrepp gör vissa delar av 
redovisningen otydlig.
69 Professor Thomas Aronsson vid Umeå universitet fungerade som opponent på rapporten.
70 Regeringens redovisade effekter på arbetskraftsutbudet, till följd av jobbskatteavdraget, fokuserar 
på de långsiktiga effekterna. Detta innebär att de kortsiktiga effekterna, det vill säga 
anpassningsbanan till ett nytt jämviktsläge, inte berörs.
71 En variant av denna modell har använts av Lundgren et al. (2008), Ericson och Flood (2009) 
samt Ericson et al. (2009). En mer utförlig beskrivning av denna modell ges i kapitel 6.

6 Modellbeskrivning och förväntade 
reformeffekterInledningsvis ges i detta kapitel en översikt av andra bedömares 
beräkningar av jobbskatteavdragets förväntade effekter. Därefter 
beskrivs den mikrosimuleringsmodell som såväl Riksrevisionen som 
Finansdepartementet har använt för att bedöma de förväntade effekterna 
av jobbskatteavdraget. Avslutningsvis presenteras beräkningar av 
jobbskatteavdragets förväntade effekter.
6.1 Tidigare studier av jobbskatteavdragetEnligt regeringen kommer det att ta fem till tio år innan forskningen kan 
fastslå effekterna av jobbskatteavdraget.72 Avsaknaden av reformer liknande 
jobbskatteavdraget innebär att inga erfarenheter heller kan dras från 
utvärderingar av tidigare skattereformer. Några studier har dock genomförts 
där de förväntade effekterna av jobbskatteavdraget bedömts.73 Bland dem 
som utfört beräkningar av jobbskatteavdraget finns SNS konjunkturråd, 
Konjunkturinstitutet, LO och Finanspolitiska rådet.
6.1.1 SNS konjunkturråd 
SNS konjunkturråd74 analyserar effekterna på arbetsutbudet till följd av 
jobbskatteavdragets två första steg. Analysen visar att den disponibla 
inkomsten ökar med nästan 5 procent vid oförändrat arbetsutbud. Den 
genomsnittliga ökningen i arbetstid uppskattas till 1,8 procent. Skillnaderna 
mellan olika inkomstgrupper är dock stora. Individer med låga inkomster 
ökar sin arbetstid med drygt 16 procent, vilket kan anses vara en mycket 
stor ökning. Personer med höga inkomster minskar däremot arbetsutbudet 
något (–1,2 procent). Förändringen i den totala arbetstiden förklaras till 
stora delar av att individer som inte arbetade före reformen kommer att 
göra det efter reformen. Hela 98 procent av alla individer beräknas inte 
72 LO-tidningen (2008).
73 Dessa studier har i de flesta fall använt sig av en tidigare version av den mikrosimuleringsmodell 
som beskrivs i avsnitt 6.2.74 Lundgren et al. (2008).

förändra sin arbetstid. SNS konjunkturråd drar ändå slutsatsen att reformen 
kan förväntas uppnå syftet att öka andelen av befolkningen som arbetar. 
Det bör emellertid påpekas att beräkningarna inte omfattar alla som kan 
påverkas, här ingår exempelvis inte studenter och ej heller pensionärer. 
Det är i utvärderingen av resultaten väsentligt att definiera vad som utgör 
riskpopulationen, det vill säga vilka som utsätts för möjligheten att ändra 
sitt beteende. Även om urvalet representerar hela befolkningen är detta inte 
samma sak som de som ingår i riskpopulationen. Detta kommenteras mer 
utförligt i avsnitt 6.2.6.1.2 KonjunkturinstitutetÄven Konjunkturinstitutet har vid ett flertal tillfällen bedömt effekterna av 
jobbskatteavdraget utifrån tidigare forskningsresultat. Konjunkturinstitutet 
(2006) gör bedömningen att jobbskatteavdragets första steg tillsammans 
med förändringarna i arbetslöshetsförsäkringen på lång sikt ökar den 
potentiella arbetskraften75 med 1,2 procent. Vidare gör Konjunkturinstitutet 
bedömningen att sysselsättningen förväntas öka med 1,6 procent. 
Jobbskatteavdragets andra steg bedöms av Konjunkturinstitutet 
(2008a) på lång sikt öka det totala antalet arbetade timmar med ytterligare 
0,3 procent och sysselsättningen med 0,3 procent. Detta skulle leda till 
en ökning av den potentiella arbetskraften med 0,26 procent. Den relativa 
effekten på arbetskraftsutbudet bedöms vara mindre för det andra steget 
av reformen. Argumentet för detta är att de personer som är mest benägna 
att ta steget in i arbetskraften har gjort så redan till följd av det första 
jobbskatteavdraget. Konjunkturinstitutet påpekar dock att bedömningarna av 
effekterna är mycket osäkra. 
Konjunkturinstitutet (2008b) bedömer vidare att jobbskatteavdragets 
tredje steg i kombination med sänkt statlig inkomstskatt ökar den potentiella 
arbetskraften med ytterligare cirka 0,4 procent. Att det tredje steget i 
jobbskatteavdraget tillsammans med den sänkta statliga skatten bedöms ha 
en större effekt på arbetsutbudet än steg två i reformen ska ses i ljuset av att 
reformens budgetomslutning totalt sett är större. Dock uppskattar 
Konjunkturinstitutet att den så kallade deltagarelasticiteten76 faller från 0,2 
för steg två till 0,1 för steg tre. Detta kan tolkas som att Konjunkturinstitutet 
bedömer att reformen har en avtagande effekt på arbetskraftsdeltagandet. 
Effekten av jobbskatteavdragets fjärde steg bedöms av 
Konjunkturinstitutet (2009) på motsvarande sätt som för det tredje steget. 
75 Potentiell arbetskraft definieras som den nivå där arbetskraften är konjunkturellt balanserad.
76 Deltagandeelasticiteten brukar ibland även benämnas som den extensiva 
arbetsutbudselasticiteten. Den beräknas som kvoten mellan den relativa förändringen av 
sannolikheten att delta i arbetskraften och den relativa förändringen av nettoinkomsten av att 
arbeta.

Konjunkturinstitutet gör bedömningen att deltagarelasticiteten minskar ju 
fler steg av reformen som införs och skalar därför ned elasticiteten med en 
faktor på 0,4. Den potentiella arbetskraften beräknas då öka med 0,2 procent 
till följd av det fjärde steget.
6.1.3 Finanspolitiska rådetI Finanspolitiska rådets rapport 2008 bedöms jobbskatteavdragets 
effekter utifrån en rad utvärderingsmått. De mått som används är: 
självfinansieringsgraden, sysselsättning i timmar och antal personer, 
statsfinansiell kostnad per skapad arbetstimme och inkomstojämlikhet. 
Jobbskatteavdragets effekter jämförs dessutom med alternativa 
skattereformer som slopandet av värnskatten, höjning av gränsen för statlig 
inkomstskatt och ett jobbskatteavdrag med utfasning. 
Analysen visar att självfinansieringsgraden för jobbskatteavdragets 
två första steg är relativt hög jämfört med alternativa reformer. Analysen 
visar vidare att jobbskatteavdraget kan förväntas leda till sänkt 
jämviktsarbetslöshet77 och ett högre arbetskraftsdeltagande. I rapporten 
görs dock bedömningen att de största effekterna uppnåtts efter det andra 
steget och att ytterligare steg av jobbskatteavdraget troligtvis har en lägre 
avkastning. Finanspolitiska rådet menar därför att en utökning av avdraget 
bör utformas på ett sådant sätt att det påverkar grupper där drivkrafterna till 
ökat arbete är som störst. I rådets rapport för 2009 har dock ståndpunkten 
ändrats något. Rådet anser att det tredje steget är välmotiverat utifrån 
regeringens sysselsättningspolitiska målsättningar. Finanspolitiska rådet 
grundar denna värdering på vad tidigare empirisk forskning på området har 
kommit fram till. 
Sammantaget gör Finanspolitiska rådet bedömningen att det utifrån 
regeringens målsättningar varit välmotiverat att prioritera jobbskatteavdraget 
framför andra skattesänkningar. Rådet menar att jobbskatteavdraget 
i större utsträckning än de alternativa skattesänkningarna stimulerar 
arbetskraftsdeltagandet. Detta beror enligt rådet på att drivkrafterna till 
arbete ökar för låginkomsttagare, som kan antas vara särskilt känsliga för 
ökad avkastning på arbete. Dessutom sänker ett jobbskatteavdrag sannolikt 
jämviktsarbetslösheten till skillnad från ett borttagande av värnskatten eller 
en höjd gräns för uttag av statlig inkomstskatt.
77 I en underlagsrapport till Finanspolitiska rådets första rapport skrivs att jobbskatteavdraget 
kan sänka jämviktsarbetslösheten med 0,4 procentenheter. I en annan underlagsrapport 
uppskattas att jobbskatteavdraget och sänkningen av ersättningen i arbetslöshetsförsäkringen 
kan komma att minska jämviktsarbetslösheten med drygt 1 procentenhet. Se Forslund (2008) 
och Westermark (2008).

6.1.4 Andra bedömareÄven Landsorganisationen (LO) har undersökt hur de två första stegen 
i jobbskatteavdraget kan förväntas påverka arbetskraftsutbudet.78 
Bedömningarna görs utifrån andra tidigare studier. LO:s bedömning är 
att jobbskatteavdraget har en försumbar effekt på den arbetade tiden 
för dem som redan är sysselsatta och att den har störst effekt längs den 
extensiva marginalen. Författarna till LO-rapporten menar vidare att de 
förväntade effekter jobbskatteavdraget kan ge på arbetsutbudet har uppnåtts 
redan efter de två första stegen, och de är därför skeptiska till ytterligare 
jobbskatteavdrag. De menar även att det enbart är en begränsad grupp 
personer som är mottagliga för de ekonomiska incitament som denna 
reform skapar. 
Svenskt Näringsliv har i en rapport som behandlar svensk 
inkomstbeskattning undersökt bland annat arbetsutbuds- och 
sysselsättningseffekter till följd av jobbskatteavdraget.79 I rapporten 
analyseras ett flertal olika hypotetiska skattesystem, men även 
jobbskatteavdragets tre första steg. Resultaten från de genomförda 
mikrosimuleringarna visar att den förväntade effekten på antal arbetade 
timmar till följd av jobbskatteavdragets tre första steg är ungefär 1,6 procent. 
Den förväntade effekten på sysselsättningen är ungefär 1,3 procent. 
Liknande beräkningar finns utförda i Ericson, Flood och Wahlberg 
(2009). Simuleringarna i denna studie pekar på att jobbskatteavdragets tre 
första steg80 kan förväntas ge en effekt på 1,5 procent på antalet arbetade 
timmar och 1,1 procent på antalet sysselsatta individer. 
Liang (2008) har undersökt hur kvinnors arbetsutbud påverkas av 
jobbskatteavdraget. Han finner att arbetsutbudet för kvinnor förväntas öka 
med 7,7 procent till följd av jobbskatteavdragets första steg. Detta motsvarar 
en arbetsinkomstökning på 7,5 procent. Liang pekar vidare på att ytterligare 
skattereduktioner troligtvis är mindre effektiva då avkastningen kan tänkas 
vara avtagande. 
Andersson och Hammarstedt (2008) analyserar de potentiella effekterna 
av jobbskatteavdragets första steg för en avgränsad grupp individer, 
invandrarkvinnor. Studien visar att jobbskatteavdraget främst skapar 
incitament för ej sysselsatta att börja arbeta. Ökningen i arbetad tid för 
denna grupp motverkas dock av att höginkomsttagare arbetar mindre, vilket 
gör att den totala effekten för invandrarkvinnor är obetydlig. 
Sammanfattningsvis tycks det råda konsensus om att reformen kan 
förväntas uppnå sitt syfte, det vill säga att öka arbetskraftsutbudet på lång 
sikt. Det finns dock en viss osäkerhet vad avser effekterna av ytterligare 
förstärkningar av jobbskatteavdraget.
78 Järliden Bergström och Ernsäter (2008).
79 Ericson och Flood, (2009).
80 I beräkningar ingår även höjningen av skiktgränsen för uttag av statlig inkomstskatt.

6.2 Beskrivning av mikrosimuleringsmodellen81För att göra simuleringar av hur jobbskatteavdraget kan komma att påverka 
antalet arbetade timmar bland befolkningen kan en mikrosimuleringsmodell 
användas. Denna typ av modell används för att beskriva hur individer 
anpassar sig till förändringar i exempelvis skattesystemet. En fördel med 
denna ansats är att den är förenlig med nationalekonomisk teori, vad gäller 
antaganden om individers beteende, samtidigt som den tar hänsyn till 
reglerna i skatte- och transfereringssystemen. En annan fördel med metoden 
är att den beaktar att alla individer och hushåll inte beter sig som en 
genomsnittlig individ eller ett typhushåll. 
Beräkningarna av individernas val av konsumtion och arbetstid utgår 
från data på individ- och hushållsnivå. Beräkningarna av individernas 
arbetstid görs med hänsyn tagen till att dessa beslut kan vara beroende av 
andra individers beslut om arbetstid inom samma hushåll. 
Det dataunderlag som använts i såväl Riksrevisionens som 
Finansdepartementets simuleringar är Statistiska centralbyråns (SCB) 
årliga inkomstfördelningsundersökning om hushållens ekonomi (HEK). 
HEK omfattar cirka 17 000 hushåll, vilket motsvarar ungefär 38 000 
personer. Undersökningen omfattar uppgifter rörande förmögenhet, 
inkomster, transfereringar och direkta skatter via deklarationer och via 
administrativa registeruppgifter från bland annat Försäkringskassan, 
Centrala studiestödsnämnden (CSN) och kommunerna. Via intervjuer 
erhålls uppgifter om hushållens sammansättning, yrke och arbetstid för 
hushållsmedlemmarna. Dessutom ställs frågor om ekonomiska förhållanden 
som till exempel boende- och barnomsorgskostnad. 
Beskrivningarna av skatteregler och transfereringssystem görs 
inom ramen för en modell som benämns FASIT (Fördelnings Analytiskt 
Statistiksystem för Inkomster och Transfereringar). Detta är en modell 
som utarbetats gemensamt av Finansdepartementet och SCB. FASIT 
beskriver detaljerat de olika regler som gäller skatter, bidrag, pensioner, 
arbetslöshetsersättning etc. 
I mikrosimuleringsmodellen används FASIT för att beräkna individernas/
hushållens disponibla inkomst. Den disponibla inkomsten används 
sedan för att dels beräkna ersättningsgraden82, dels beräkna individernas/
hushållens budgetmängd. Budgetmängden är en hypotetisk konstruktion 
som visar den disponibla inkomsten vid olika val av arbetstid.8381 För en mer detaljerad beskrivning av mikrosimuleringsmodellen se Finansdepartementet 
(2009a).
82 Ersättningsgraden anger hur stor del av den disponibla inkomsten som individen har utan att 
arbeta i relation till inkomsten i arbete.
83 I Riksrevisionens och Finansdepartementets beräkningar antas varje individ ha 13 olika 
arbetstider att välja mellan. För hushållet innebär detta 13*13 arbetstidskombinationer, det vill 
säga 169 olika val av arbetstid och disponibel inkomst utvärderas. Modellen betraktar även 
möjligheten att hushållet kan välja försörjningsstöd (givet att villkoren är uppfyllda), vilket 
innebär att 338 kombinationer av arbetstid och disponibel inkomst utvärderas för varje hushåll.

För att göra simuleringar av de effekter som jobbskatteavdraget kan 
förväntas ge på arbetskraftsutbudet (mätt som antal arbetade timmar) 
används en särskild modul, utvecklad av Finansdepartementet, Statistiska 
centralbyrån och professor Lennart Flood vid Handelshögskolan i Göteborg, 
som kopplats samman med FASIT. Denna modul beräknar storleken på 
de beteendeförändringar (dynamiska effekter) som jobbskatteavdraget 
förväntas ge upphov till. 
De individer som ingår i en simulering har delats in i olika grupper, på 
basis av huvudsaklig inkomstkälla. Dessa grupper är:
• Barn (0–15 år)
• Pensionär• Studerande• Personer med sjuk- eller aktivitetsersättning• Föräldraledig• Arbetslös• Sjukskriven• I arbete• Övriga (ej arbetsinkomst eller ersättning från socialförsäkringssystem)
Baserat på denna indelning har statistiska modeller estimerats, dessa 
modeller kan delas in i två varianter. Dels modeller som beräknar 
sannolikheten att gå från att inte arbeta till att arbeta, eller omvänt. 
Dels modeller som beräknar valet av arbetstid givet att individen ingår i 
grupperna i arbete och övriga. Den senare varianten kan kallas strukturella 
arbetsutbudsmodeller och dessa har estimerats för fyra olika typhushåll; 
ensamstående mödrar, ensamstående kvinnor, ensamstående män 
och sammanboende. I dessa modeller beskrivs effekten av ekonomiska 
incitament på individernas/hushållens budgetmängd. Det urval som använts 
vid estimeringen, den så kallade riskpopulationen, består av de som har 
blivit klassificerade som i arbete eller övriga.84 För den första varianten har så 
kallade binära logit modeller använts. Separata modeller har estimerats för 
personer som klassificeras tillhörande sjuk/aktivitetsersättning, arbetslösa 
eller sjukskrivna. I dessa modeller beskrivs de ekonomiska incitamenten av 
ersättningsgraden. 
Givet dessa statistiska modeller så sker simuleringen enligt en 
sekventiell struktur, där först individens sannolikhet att ingå i gruppen 
med sjuk/aktivitetsersättning beräknas. Sedan följer arbetslöshet, därefter 
sjukskrivning och till sist beräknas arbetstid. I detta läge har alla individer 
en predikterad sysselsättningsstatus, arbetstid och disponibel inkomst 
givet det skatte- och transfereringssystem som gällde innan reformen. 
För att utvärdera effekten av jobbskatteavdraget upprepas beräkningarna 
84 Ett förenklande antagande i simuleringarna är att barn, pensionärer, studerande och 
föräldralediga lämnas utanför analysen.

(simuleringen) med hänsyn taget till att skattesystemet förändrats. Genom 
att jämföra utfallen före och efter jobbskatteavdragets införande erhålls 
förväntade långsiktiga effekter på bland annat antal arbetade timmar och 
personer i arbete.
6.3 Förväntade effekter på arbetsutbudetI detta avsnitt redovisas de beräkningar som Finansdepartementet 
genomfört av jobbskatteavdragets förväntade effekter. Därefter jämförs 
dessa med de beräkningar som Riksrevisionen utfört. Slutligen analyseras 
reformens förväntade effekter för olika grupper. Både Finansdepartementet 
och Riksrevisionen har använt den mikrosimuleringsmodell som beskrivits 
ovan.
6.3.1 Finansdepartementets beräkningar85Finansdepartementets empiriska analys för att beräkna förväntade effekter 
på arbetsutbudet till följd av förändringarna i skattesystemet bygger på 
HEK-data från 2004.86 I beräkningarna gör Finansdepartementet ett förenklat 
antagande genom att betrakta jobbskatteavdraget (de tre första stegen) 
och höjningen av skiktgränsen för uttag av statlig inkomstskatt som en 
integrerad reform som implementerats 2007. 
För att utvärdera de förväntade effekterna på arbetsutbudet till följd av 
reformerna på skatteområdet jämförs två jämviktslägen med varandra.87 
Dessa två jämviktslägen är dels ett hypotetiskt läge utan skattereformerna, 
dels läget efter reformen, när alla beteendeförändringar som reformen 
förväntas ge upphov till har fått fullt genomslag. 
Enligt Finansdepartementets beräkningar förväntas det totala 
antalet arbetade timmar öka med 2,3 procent, vilket motsvarar 97 200 
helårsarbetskrafter.88 Av ökningen i antalet arbetade timmar kan 77 procent 
förklaras av att fler personer väljer att gå från att inte arbeta till arbete efter 
reformen, det vill säga en effekt längs den extensiva marginalen. Enligt 
Finansdepartementets beräkningar kan merparten av ökningen i antalet 
arbetade timmar tillskrivas de personer som har lägst inkomster. Analysen 
visar också att effekten är större för kvinnor än för män.
85 Finansdepartementets beräkningar sammanfattas tillsammans med Riksrevisionens beräkningar 
i tabell 4.86 Se Finansdepartementet (2009a). 
87 Analysen har enbart fokus på de långsiktiga effekterna av reformerna, varför anpassningen (de 
kortsiktiga effekterna) inte finns med i analysen.
88 Denna siffra är beräknad genom att dividera den totala ökningen i antal arbetade timmar med en 
genomsnittlig årsarbetstid på 1 800 timmar.

Pensionärer, studenter och föräldralediga är inte inkluderade i 
Finansdepartementets beräkningar. Detta innebär att beräkningarna inte 
tar hänsyn till eventuella dynamiska effekter för dessa grupper. Som en 
följd av detta menar Finansdepartementet att de positiva effekterna på 
arbetskraftsutbudet sannolikt är underskattade. Orsaken är att det bland 
föräldralediga och studenter finns en relativt stor andel personer med 
låga inkomster vilka enligt simuleringarna har den största potentiella 
beteendeförändringen. Finansdepartementet gör avslutningsvis 
bedömningen att de simulerade reformeffekterna kvalitativt sett ligger i 
linje med vad man bör förvänta sig utifrån kunskapsläget i den empiriska 
forskningslitteraturen.89 
I budgetpropositionen för 2009 gör regeringen mot bakgrund av ovan 
nämnda beräkningar bedömningen att jobbskatteavdragets tre första 
steg (inklusive höjd skiktgräns för uttag av statlig inkomstskatt) förväntas 
öka antalet arbetade timmar med 2,4 procent. Sysselsättningen beräknas 
öka med 1,6 procent, vilket motsvarar 70 000 sysselsatta personer. I 
propositionen för det tredje steget (samt höjningen av skiktgränsen för uttag 
av statlig inkomstskatt) anges att den förväntade effekten på antal arbetade 
timmar är 0,5 procent. 
I budgetpropositionen för 2010 aviserades jobbskatteavdragets 
fjärde steg. I propositionen redovisar regeringen bedömningar av 
jobbskatteavdragets totala långsiktiga effekter. Regeringen anger att 
sysselsättningen förväntas öka med närmare 80 000 personer till följd av 
reformerna. I propositionen som föreslår ett fjärde steg anges att detta steg 
på lång sikt beräknas öka antalet arbetade timmar med 0,3 procent, vilket 
motsvarar cirka 12 000 årsarbetskrafter.906.3.2 Riksrevisionens beräkningarRiksrevisionen har i samarbete med SCB låtit genomföra egna simuleringar 
av jobbskatteavdraget och dess förväntade effekter på arbetsutbudet. 
Till skillnad från Finansdepartementets analys har Riksrevisionen 
simulerat reformen stegvis, det vill säga utvärderat de förväntade 
effekterna för varje steg i jobbskatteavdraget separat. Enligt Riksrevisionens 
bedömning är detta sätt att analysera reformen mer realistiskt då det 
ger en mer rättvisande bild av reformimplementeringen. Till skillnad 
från Finansdepartementet har simuleringarna genomförts med data 
från 2007. En ytterligare väsentlig skillnad mellan Riksrevisionens och 
Finansdepartementets beräkningar är att Riksrevisionens beräkningar 
89 Den externa opponenten delade denna uppfattning, se kapitel 5.90 Prop. 2009/10:42.

separerar effekterna av jobbskatteavdraget från effekterna av höjningen av 
skiktgränsen för uttag av statlig inkomstskatt. I övrigt har Riksrevisionen 
använt samma modell och beräkningssätt som Finansdepartementet. 
Riksrevisionen har dock inte granskat de statistiska modeller som 
simuleringarna använder sig av. 
Resultaten från Riksrevisionens simuleringar av reformeffekter redovisas 
i tabell 4 nedan.
Tabell 4. Förväntade effekter på antalet arbetade timmar och antal fler personer i arbete av 
jobbskatteavdragets olika steg
Reformsteg12341, 2 & 3Hela reformenArbetade timmarRiksrevisionen1,50,40,40,32,22,6Finansdepartementet––0,50,32,3–
Fler personer i arbeteRiksrevisionen53 29913 45611 30510 06278 06088 122Finansdepartementet––––81 583–

Anmärkning: Regeringens beräkningar inkluderar även effekterna från höjningen av 
skiktgränsen för statlig inkomstskatt. Budgetomslutningen för jobbskatteavdragets första steg 
var cirka 40 miljarder kronor. Motsvarande omslutning för det andra, tredje och fjärde steget 
var ungefär 10 miljarder kronor för respektive steg. Vid summering av reformeffekter har 
antalet arbetade timmar innan reformens första steg använts som bas. Denna bas har satts i 
relation till de ytterligare arbetade timmar som reformen förväntas generera för respektive steg.
Som framgår av tabell 4 ovan visar Riksrevisionens beräkningar på liknande 
resultat som Finansdepartementets beräkningar. Jobbskatteavdraget 
förväntas på lång sikt leda till en ökning av antalet arbetade timmar med 
cirka 2,2 procent för de första tre stegen. Det fjärde steget i reformen 
förväntas leda till en ytterligare ökning av antalet arbetade timmar med 
0,3 procent. Totalt kan reformen förväntas öka antalet arbetade timmar med 
2,6 procent. Av Riksrevisionens beräkningar framgår att den största effekten 
kan förväntas av reformens första steg som, sett till budgetomslutningen, 
var det absolut största. Nära 60 procent av den totala reformeffekten 
förväntas uppnås till följd av detta steg.91 De två steg som följt därefter har 
varit ungefär lika stora och den förväntade effekten av dessa steg är ungefär 
lika stor. För det fjärde steget förväntas dock en något mindre effekt. 
För att undersöka hur känsliga beräkningarna är för valet av datamängd 
har Riksrevisionen replikerat Finansdepartementets beräkningar av 
jobbskatteavdragets tre första steg. Riksrevisionen har i simuleringarna 
använt data från 2007 och Finansdepartementet har i sina simuleringar 
91 Denna siffra har erhållits genom att dividera effekten från det första steget, 1,5 procent, med den 
totala effekten, 2,6 procent.

använt data från 2004.92 Utfallet från denna jämförelse visar att den 
förväntade reformeffekten varierar beroende på val av datamängd. 
Kvalitativt sätt ger dock denna jämförelse en liknande effekt. Riksrevisionens 
beräkningar för de tre stegen visar på en förväntad effekt på antalet arbetade 
timmar som uppgår till 1,9 procent. Finansdepartementets beräkningar för 
de tre första stegen visar på en effekt som uppgår till 2,3 procent. Förutom 
att olika datamängder har använts kan en viss del av skillnaden förklaras 
av att Riksrevisionens beräkningar inte inkluderar sänkningen av statlig 
inkomstskatt. 
Fler i arbetskraftenSom framgår av tabell 4 kan reformen, enligt Riksrevisionens beräkningar, 
förväntas leda till att cirka 88 000 fler personer kommer i arbete, det vill säga 
att personer går från heltidsfrånvaro till åtminstone deltidsnärvaro. Av den 
totala ökningen i antalet arbetade timmar så står denna grupp för ungefär 
83 procent. 
När det andra, tredje och fjärde steget, som har ungefär samma 
budgetomslutning, jämförs så förväntas allt färre personer övergå till arbete 
för varje reformsteg.93 Enligt Riksrevisionens beräkningar förväntas 13 456 
personer övergå i arbete till följd av det andra steget, 11 305 till följd av det 
tredje och 10 062 till följd av det fjärde steget. Detta ska dock inte tolkas 
som en avtagande reformeffekt eftersom detta mått endast belyser effekten 
längs den extensiva marginalen. 
Avtagande reformeffekter?
För att undersöka om reformen har en avtagande eller konstant avkastning 
per satsad skattekrona görs i tabell 5 en summarisk bedömning av detta. 
Bedömningen görs genom att relatera de olika stegens budgetomslutning till 
de förväntade effekterna på arbetad tid.94Tabell 5. Budgetkostnad per skapad arbetad timme.
Reformsteg12341, 2 & 3Hela reformenKostnad i kronor 
per arbetad timme359,7358,0324,0375,8349,3352,8

92 I Riksrevisionens beräkningar ingår inte sänkningen av skiktgränsen från uttag av statlig 
inkomstskatt.
93 Detta har även många remissinstanser framfört, se avsnitt 6.1.94 Dessa beräkningar bör tolkas med försiktighet då utformningen av reformens olika steg har 
varit något olika och haft olika tyngdpunkt. Beräkningarna kan dock ge en uppfattning om 
eventuell avtagande avkastning. Liknande beräkningar finns utförda i bland annat Finanspolitiska 
rådet (2008).

När jobbskatteavdragets olika steg ställs i relation till stegens 
budgetomslutning visar Riksrevisionens beräkningar att kostnaden per 
skapad arbetad timme inte skiljer sig särskilt mycket åt mellan reformens 
olika steg. För det fjärde steget kan dock en något större budgetkostnad 
per skapad arbetad timme konstateras. Samtidigt visar Riksrevisionens 
beräkningar att kostnaden per skapad arbetad timme är lägre för det tredje 
steget än för de två första stegen, något som kan tala mot hypotesen om 
avtagande reformavkastning. Skillnaderna kan tyckas vara små i absoluta 
termer men är desto större i relativa termer. Skillnaden i reformeffekt 
per satsad krona mellan exempelvis tredje och fjärde steget är ungefär 
16 procent. Om samma jämförelse görs med genomsnittet för de tre 
första stegen är kostnaden per skapad arbetad timme 8 procent högre för 
det fjärde steget. Det är dock viktigt att poängtera att detta enbart beaktar 
det statiska skattebortfallet. Reformen kan till viss del förväntas vara 
självfinansierad. Självfinansieringsgraden anger hur stor andel av en reform 
som finansieras via förväntade dynamiska effekter.95 Regeringen anger att 
självfinansieringsgraden för de tre första stegen förväntas vara mellan 40 
och 50 procent. Det fjärde steget förväntas ha en självfinansieringsgrad på 
ungefär 30 procent.
6.3.3 Förväntade effekter för olika grupperRegeringen menar att jobbskatteavdraget kan förväntas ha en större effekt 
för grupper med svag ställning på arbetsmarknaden.96 För att undersöka 
detta har Riksrevisionen utfört beräkningar för bland annat ungdomar, äldre 
och utrikes födda. 
Resultaten från Riksrevisionens beräkningar visar att jobbskatteavdraget 
kan förväntas ge en större effekt på arbetsutbudet för grupper som idag har 
ett lägre arbetskraftsutbud än befolkningen som helhet. I tabell 6 nedan 
redovisas resultaten för grupperna: unga (20–24 år), äldre (55–64 år) samt 
personer födda utomlands. 
95 De dynamiska effekterna till följd av jobbskatteavdraget uppstår främst genom att fler arbetar 
vilket leder till högre skatteintäkter.
96 Prop. 2008/09:1.

Tabell 6. Förväntade effekter på antalet arbetade timmar av jobbskatteavdragets olika 
steg, redovisat för olika grupper
Reformsteg12341, 2 & 3Hela reformenPopulationHela befolkningen1,50,40,40,32,22,620–24 år1,60,70,50,33,23,555–64 år1,90,50,50,33,03,3Norden utom Sverige2,50,5–0,10,33,03,2EU27 utom Norden2,80,30,20,73,44,1Världen utom EU27 
och Norden2,00,80,50,53,44,3

Anmärkning: Vid summering av reformeffekter har antalet arbetade timmar innan reformens 
första steg använts som bas. Denna bas har satts i relation till de ytterligare arbetade timmar 
som reformen förväntas generera för respektive steg.
Jobbskatteavdragets långsiktiga effekt på antalet arbetade timmar för 
gruppen ungdomar förväntas vara ungefär 3,5 procent. Detta ska jämföras 
med den förväntade effekten för hela befolkningen som uppgår till 
2,6 procent. 
För gruppen bestående av äldre personer beräknas effekten vara ungefär 
3,3 procent. Vidare visar beräkningarna att den förväntade effekten för 
gruppen utrikes födda varierar mellan 3,2 och 4,3 procent, det vill säga en 
större effekt än den som kan förväntas för befolkningen i stort.
6.4 Sammanfattande iakttagelserFlera tidigare studier har gjort bedömningen att jobbskatteavdraget kan 
förväntas leda till ett ökat arbetsutbud. Vissa bedömare förmodar att 
jobbskatteavdragets tredje och fjärde steg har en mindre relativ effekt på 
arbetsutbudet. 
Såväl regeringens som Riksrevisionens simuleringar av 
jobbskatteavdraget visar på positiva förväntade effekter på antalet arbetade 
timmar. Ökningen uppstår främst genom att fler går från heltidsfrånvaro på 
arbetsmarknaden till åtminstone deltidsarbete. De förväntade effekterna på 
arbetsutbudet är, enligt Riksrevisionens beräkningar, större för grupper med 
svag ställning på arbetsmarknaden än för befolkningen som helhet.

7 Vikten av information vid 
(skatte)reformerSyftet med jobbskatteavdraget är att öka incitamenten för att arbeta. För 
att en sådan reform ska få önskat genomslag är det viktigt att de individer 
som förväntas förändra sitt beteende förstår hur reformen är tänkt att 
fungera. Om allmänheten inte förstår hur jobbskatteavdraget förändrar den 
disponibla inkomsten vid ett förändrat arbetsutbud, är det heller inte rimligt 
att förvänta sig effekter av den storleken som simuleringarna av 
jobbskatteavdraget visar på.
7.1 Vad säger forskningen?
Ett centralt antagande inom forskningslitteraturen kring skattereformer 
och deras effekter på arbetskraftsutbudet är att individer har fullständig 
information om reformerna samt hur dessa är tänkta att påverka individers 
val av arbetsutbud. Vidare är det standard inom forskningen på området att 
anta att individerna fattar rationella beslut.97 Ny empirisk forskning har dock 
visat att dessa antaganden inte alltid är uppfyllda och att information om en 
reform kan vara av stor vikt för genomslaget.98 
Saez (2009) studerar vikten av information vid en pensionsreform 
som är avsedd att förändra individers beteende i samband med 
pensionssparande. Studien har använt sig av ett randomiserat experiment, 
och resultaten visar att informationsspridning är viktig även när 
underliggande ekonomiska incitament hålls konstanta. Studien visar också 
på viktiga interaktionseffekter mellan incitament och information. Dessa 
instrument har visat sig kunna förstärka varandra. Att tillhandahålla det 
ena utan det andra kan vara ineffektivt, även i en situation där var och en av 
dessa är effektiva. 
I en annan studie av Chetty, Looney och Kroft (2008) undersöks 
empiriskt effekten av att tydliggöra en varas fullständiga pris99 när den säljs i 
butik. I USA, där undersökningen är utförd, synliggörs inte alltid en varas 
97 Med rationella beslut menas i detta sammanhang att individerna optimerar sitt val av arbetstid 
givet disponibel inkomst och preferenser.
98 Se till exempel Chetty (2009) och Congdon et al. (2009) för en genomgång av denna 
forskningslitteratur.
99 Med fullständigt pris menas priset inklusive skatt/moms.

pris inklusive skatt. Studien visar att åskådliggörandet av en varas 
fullständiga pris har tydlig påverkan på efterfrågan. Detta tyder 
enligt forskarna på att tydlig information är en viktig faktor för 
vilka beteendeförändringar som kan förväntas vid en förändring av 
varubeskattningen. Att individer gör systematiska optimeringsfel även 
vid en relativt enkel varubeskattning pekar på att reformer av mer 
komplexa skattesystem såsom inkomstbeskattningen kan generera olika 
beteendeförändringar jämfört med vad som förväntas från standardmodeller 
på området. 
Undersökningar i USA visar vidare att få förstår konstruktionen 
och den incitamentsstruktur som den amerikanska versionen av 
jobbskatteavdraget EITC ger upphov till.100 Reformens huvudsakliga mål 
är att öka arbetskraftsutbudet och inkomsterna för hushåll med låga 
arbetsinkomster. EITC är det största transfereringsprogrammet för individer 
med låga arbetsinkomster i USA, och till skillnad från jobbskatteavdraget 
måste de personer som vill ta del av avdraget ansöka om detta.101 Eftersom 
återbetalningen sker flera månader efter det att beslutet om arbetsutbud 
är taget, får individer inom EITC-systemet lite återkoppling på hur deras 
beteende påverkar storleken på skattereduktionen. Avsaknaden av tydlig 
information om konstruktionen av EITC kan förklara varför reformen har 
visat sig ha små effekter längs den intensiva marginalen, till skillnad från den 
extensiva marginalen.102 
I en studie av Chetty och Saez (2009) undersöks vilken effekt 
information om EITC103 har på arbetsutbudet längs den intensiva 
marginalen. För att undersöka detta har forskarna genomfört ett 
randomiserat experiment. Experimentet gick till så att en grupp individer 
tillhandhölls lättillgänglig information om EITC och hur reformen påverkar 
individens arbetsinkomst genom valet av arbetsutbud. Denna så kallade 
experimentgrupp jämfördes sedan med en annan grupp (så kallad 
kontrollgrupp) som inte fick tillgång till denna extra information. 
Resultaten visar att informationsinsatsen påverkade individers beteende 
när det gäller valet av arbetsutbud. Experimentgruppen ökade antalet 
arbetade timmar. Resultaten visar även att gruppen som erhöll den utökade 
informationen uppvisade högre skattereduktion efter att de mottagit 
informationen och att sannolikheten att vara låginkomsttagare var lägre än 
för kontrollgruppen. Forskarna drar därför slutsatsen att en skattereforms 
genomslag beror på hur väl informerade individer är när det gäller reformen 
100 Se exempelvis Liebman (1998) samt Romich och Weisner (2000).
101 En annan avgörande skillnad mellan det amerikanska systemet och det svenska är att EITC fasas 
ut vid stigande arbetsinkomster.
102 Hotz och Scholz (2003).
103 EITC är en förkortning för Earned Income Tax Credit.

och dess konstruktion. Studien stöder alltså hypotesen att brist på 
information om en reform kan förta den maximala reformeffekten. 
Information om och presentation av en reform kan alltså ge effekter på 
individers val och därigenom påverka effektiviteten för policyinterventioner. 
Chetty och Saez konstaterar vidare att många av dessa informations- och 
presentationsvariabler kan förändras till en förhållandevis låg kostnad, vilket 
gör detta till ett kraftfullt verktyg för politiker och beslutsfattare.104 
Slutsatsen från dessa studier är att information om regler och 
funktionssätt kring program och reformer är en viktig bestämningsfaktor 
för storleken på reformeffekterna. Det kan därför konstateras att denna typ 
av informationsvariabler bör inkluderas vid empiriska utvärderingar av olika 
typer av program.
7.2 Erfarenheter från tidigare svenska skattereformerDet finns ännu inga svenska empiriska studier som undersöker vikten 
av information vid skattereformer som är tänkta att påverka individers 
beteende. Däremot visade Klevmarken et al. (1995) att antagandet om 
att individer känner till sina disponibla inkomster och marginalskatter 
kan ifrågasättas. Efter den svenska skattereformen under tidigt 1990-
tal genomfördes en enkätundersökning med syfte att undersöka hur väl 
allmänheten kände till det nya skattesystemet. Undersökningen visade att 
flertalet inte kände till vilken marginalskatt som ytterligare arbetsinkomster 
skulle ge upphov till. En generell slutsats från undersökningen är att en 
betydande andel av de tillfrågade inte hade en god kunskap om 1992 års 
skattesystem. 
I samband med en annan utvärdering av samma skattereform pekade 
Halleröd (1993) på vad som krävs för att en reform ska få önskat genomslag. 
Halleröd menar att ”för att målet skall nås krävs en utbredd uppfattning att 
reformen verkligen har förändrat spelreglerna och att den har betydelse för 
enskilda individers beteende.”105 
Även Finanspolitiska rådet påpekar detta. Rådet skriver i sin 
huvudrapport från 2008 att ”en förutsättning för att jobbskatteavdraget 
ska få önskad effekt är att det framstår som klart för den enskilda individen 
att avkastningen på arbete har ökat. Vi är kritiska till att den nuvarande 
utformningen av jobbskatteavdraget är så komplicerad. Det gör det svårt för 
den enskilda individen att förutse hur stort avdraget blir.”106104 Kostnaden för informationsinsatsen i studien uppgick endast till cirka 35 kronor per individ. 
Effekten av denna insats genererar i studien samma effekt på arbetsutbudet längs den intensiva 
marginalen som en ökning av EITC programmet med 33 procent. En sådan ökning skulle dock 
kosta 5 600 kronor per avdragsberättigad sökande.
105 Halleröd (1993), s. 353.106 Finanspolitiska rådet (2008), s. 24.

Globaliseringsrådet lät under slutet av 2008 SIFO genomföra en 
undersökning om allmänhetens inställning och kunskap om det svenska 
skattesystemet. Cirka 1 000 slumpvis utvalda anställda personer och egna 
företagare intervjuades i undersökningen. Resultaten visade att endast 
52 procent kände till att regeringen infört ett jobbskatteavdrag. Något fler 
män än kvinnor sade sig känna till jobbskatteavdraget. Bland yngre var 
kännedomen om reformen lägre än bland äldre. Av de intervjuade hävdade 
dessutom 95 procent att reformen inte påverkat hur mycket de arbetar. 
Ungefär 2 procent av de tillfrågade sade sig ha ökat sin arbetstid till följd av 
reformen.
7.3 Kritik av jobbskatteavdragets konstruktionDet har i olika sammanhang framförts kritik mot utformningen av 
jobbskatteavdraget. Bland annat har SNS konjunkturråd framfört det som 
problematiskt att det är svårt att på ett enkelt och lättförståeligt sätt beräkna 
hur stort avdraget blir för en enskild individ.107 Konjunkturrådet menar att 
eftersom avdraget är tänkt att påverka individers val av arbetsutbud är det 
viktigt att det finns användarvänlig information där konsekvensberäkningar 
av förändringarna kan göras. På så sätt kan största möjliga effekt av 
förändringen i skattesystemet erhållas.108 
Ett sätt som föreslagits för att förenkla systemet är att inte koppla 
uträkningen av skattereduktionen till grundavdraget och skattesatsen för 
kommunal inkomstskatt. Regeringen menar dock att detta skulle innebära 
skattehöjningar för många skattskyldiga.109 
I Finanspolitiska rådets rapport för 2008 har det, som nämnts 
ovan, framförts att avdraget troligtvis skulle kunna få större genomslag 
om konstruktionen vore enklare. Rådet påpekar dessutom att 
jobbskatteavdragets konstruktion bryter mot grundpelaren i 1990/91 års 
skattereform i och med att systemet tillför fler trappsteg i skatteskalan. 
SACO (2008) har riktat kritik mot jobbskatteavdragets konstruktion 
gällande kopplingen till grundavdraget. Jobbskatteavdraget avser endast 
arbetsinkomster, men eftersom jobbskatteavdraget beräknas utifrån 
skillnaden mellan ett framräknat belopp och grundavdraget påverkar 
grundavdragets storlek även storleken på jobbskatteavdraget. När 
storleken på grundavdraget beräknas beaktas även andra inkomster än 
arbetsinkomster. Hur den sammanlagda inkomsten är fördelad på olika 
107 Lundgren et al. (2008).
108 Regeringen erbjuder numera möjligheten att räkna ut storleken för en individs jobbskatteavdrag 
via Finansdepartementets hemsida.
109 Prop. 2007/08:22.

inkomsttyper har ingen betydelse för grundavdraget storlek. SACO menar att 
detta sätt att beräkna jobbskatteavdraget förtar en del av avdragets uttalade 
koppling till arbete.110 
Även Lodin (2008) kritiserar jobbskatteavdragets koppling till 
grundavdraget. Lodin pekar på att denna koppling i praktiken gör 
det omöjligt att före beskattningsårets utgång avgöra storleken på 
jobbskatteavdraget. Lodin menar att det är nödvändigt att individen lätt ska 
kunna räkna ut och se skattereduktionens storlek och därmed i praktiken 
få en ständig påminnelse om hur mycket avdraget ökar vid ytterligare 
arbetsinkomster för att incitamenten till arbete ska fungera på ett effektivt 
sätt. 
Globaliseringsrådet (2008) pekar på att ett komplicerat svåröverskådligt 
skattesystem kan komma att påverka effekten av olika skattereformer såsom 
jobbskatteavdraget. Vidare pekas på vikten av likformighet, transparens och 
legitimitet när det gäller det svenska skattesystemet.
7.4 Information till allmänheten om jobbskatteavdragetDet första steget av jobbskatteavdraget presenterades och gjordes känt 
för allmänheten genom regeringens valmanifest111 och föreslogs sedan i 
budgetpropositionen för 2007. De efterföljande stegen av jobbskatteavdraget 
har regeringen, efter att först ha aviserat dessa i budgetpropositionerna 
för 2008, 2009 och 2010, föreslagit i särskilda propositioner. Denna 
presentation har även kompletterats med pressmeddelanden i samband 
med att regeringen lämnat de ovan nämnda propositionerna.112 
Vidare har regeringen från och med jobbskatteavdragets första steg 
upprättat en webbsida med samlad information om jobbskatteavdraget. 
Sidan innehåller förklaringar av avdraget och exempel på vad avdraget 
uppgår till vid olika inkomster. Denna webbsida har uppdaterats till följd 
av att ytterligare steg i jobbskatteavdraget föreslagits. På webbsidan har 
regeringen också lagt ut sina propositioner. 
Enligt företrädare för Regeringskansliet ingår det i Skatteverkets 
generella uppdrag att informera allmänheten om nya skatteregler efter 
att riksdagen har beslutat om dessa.113 Detta har enligt Skatteverket skett 
110 Vidare konstaterar SACO att sjuklön ingår i underlaget för jobbskatteavdraget. SACO anser att 
även detta till viss del förtar jobbskatteavdragets koppling till arbete, men att det troligtvis är en 
välavvägd lösning eftersom det skulle bli alltför administrativt kostsamt för arbetsgivare att 
särskilja dessa olika typer av inkomster.
111 Allians för Sverige (2006).
112 Därutöver har information om jobbskatteavdragets första steg skett i en artikel i GöteborgsPosten den 25 januari 2007. Jobbskatteavdragets tredje steg har också informerats genom en 
artikel i Dagens Nyheter den 16 september 2008.113 I regleringsbreven till Skatteverket anges att ”Information och service inom Skatteverkets område 
ska vara behovsanpassad och lättillgänglig” samt att ”Skatteverket ska beskriva de insatser som 
har genomförts för att göra information och service mer behovsanpassad och lättillgänglig”.

genom att myndigheten på sin hemsida lagt upp information som förklarar 
vad avdraget innebär samt exempel på vad avdraget uppgår till vid olika 
inkomster. Vidare har myndigheten informerat om jobbskatteavdraget i 
broschyren Dags att deklarera åren 2008 och 2009. På Skatteverkets hemsida 
kan man också räkna ut jobbskatteavdraget i skatteuträkningsprogrammet. 
Skatteverket har inte skickat ut något särskilt pressmeddelande om 
avdraget eftersom regeringen redan gjort detta. Avdraget har dock tagits 
upp på presseminarier inför deklarationen som hålls i mars/april varje 
år. Generellt fokuserar Skatteverket sina informationsinsatser på sådana 
skatteförändringar som skattebetalarna själva aktivt måste ansöka om, till 
exempel ROT-avdraget.
7.5 Känner allmänheten till jobbskatteavdraget?
För att närmare undersöka kännedomen om jobbskatteavdraget har 
Riksrevisionen låtit Statistiska centralbyrån (SCB) lägga till tre frågor rörande 
jobbskatteavdraget till Arbetskraftsundersökningen (AKU) som genomfördes 
under oktober och november 2009. Riksrevisionen har även genomfört en 
enkätundersökning med samma syfte. Resultaten från dessa undersökningar 
redovisas nedan.
7.5.1 Resultat från tilläggsfrågor i ArbetskraftsundersökningenFör att undersöka allmänhetens kännedom om jobbskatteavdraget har 
Riksrevisionen utökat SCB:s ordinarie AKU med tre frågor om 
jobbskatteavdraget.114 AKU genomförs månadsvis via telefonintervjuer och 
urvalet består av personer i åldern 15–74 år. Totalt 14 954 personer har svarat 
på Riksrevisionens tilläggsfrågor. 
Resultatet från Riksrevisionens tilläggsfrågor visar att kännedomen om 
jobbskatteavdraget är låg. Drygt 40 procent av dem som svarat känner till 
jobbskatteavdraget. Av de som känner till jobbskatteavdraget är det cirka en 
fjärdedel som säger sig känna till jobbskatteavdraget väl.115 
För att vidare undersöka kännedomen om jobbskatteavdraget har 
resultaten från tilläggsfrågorna till AKU analyserats för en rad undergrupper. 
Resultaten från dessa beräkningar presenteras i tabell 7.114 Mer detaljerad information om frågornas exakta formulering samt om undersökningens urval 
finns i bilaga 1.115 Denna grupp utgör ungefär 11 procent av alla svarande.

Tabell 7. Allmänhetens kännedom om jobbskatteavdraget baserat på AKU
Andel som känner till 
jobbskatteavdragetAndel som känner till 
jobbskatteavdraget väl 
(delmängd av föregående 
kolumn)
Procent ja+/–Procent ja+/–
Totalt40,41,411,11,3Sysselsatta44,71,512,31,6Arbetslösa26,34,25,22,2Ej i arbetskraften29,33,78,52,9Unga, 20–24 år 16,02,02,00,8Utrikes födda31,73,57,01,7

Anmärkning: +/– i tabellen markerar bredden på ett 95-procentigt konfidensintervall kring 
andelsskattningen.
För grupperna med svag ställning på arbetsmarknaden visar resultaten från 
AKU att kännedomen i dessa grupper är lägre än för genomsnittet. Bland 
gruppen arbetslösa känner cirka 26 procent till jobbskatteavdraget och bland 
de som befinner sig utanför arbetskraften är kännedomen något högre, drygt 
29 procent. För gruppen ungdomar i åldern 20–24 år har endast 16 procent 
kännedom om jobbskatteavdraget och i gruppen utrikes födda är det knappt 
32 procent som känner till reformen. Sammantaget visar resultaten att 
kännedomen om jobbskatteavdraget är lägre i de grupper där simuleringarna 
visar att den största effekten av jobbskatteavdraget kan förväntas. 
Vid en uppdelning av svaren för olika inkomstgrupper visar resultaten 
från AKU att det är dem med högst inkomster som har den högsta 
kännedomen om reformen. Knappt 18 procent av dem med lägst inkomster 
känner till jobbskatteavdraget.116 
AKU visar att fler män (45 procent) än kvinnor (36 procent) känner till 
jobbskatteavdraget. Det finns även en skillnad i kännedom om 
jobbskatteavdraget som varierar med avseende på utbildningsnivå. Ungefär 
50 procent av dem med postgymnasial utbildning känner till
jobbskatteavdraget, medan 36 procent av dem med högst 
gymnasieutbildning känner till avdraget. 
Bland dem som svarat att de känner till jobbskatteavdraget har en
följdfråga ställts om avdraget har påverkat deras arbetsutbud. 
Resultaten visar att knappt 2 procent säger sig arbeta mer till följd av 
jobbskatteavdraget medan ungefär 0,6 procent säger sig arbeta mindre. 
Ungefär 97 procent anger att de inte förändrat sitt arbetsutbud till följd av 
reformen. Dessa resultat ligger väl i linje med tidigare undersökningar.117116 Dessa personer tjänade 97 000 kr eller lägre under 2007. Detta motsvarade den 20:e percentilen 
i inkomstfördelningen 2007.117 Det är i sammanhanget viktigt att notera att beteendet även kan ha förändrats bland de personer 
som inte säger sig känna till jobbskatteavdraget.

7.5.2 Riksrevisionens enkätundersökning om jobbskatteavdragetRiksrevisionen har som komplement till ovanstående undersökning 
genomfört en postenkät.118 I enkäten som genomförts i samarbete med 
SCB har Riksrevisionen ställt fler och mer detaljerade frågor om hur väl 
allmänheten känner till jobbskatteavdraget, hur de upplevt informationen 
om reformen och om avdraget påverkat deras arbetsutbud. 
Urvalet omfattar 3 976 personer och är hämtat från SCB:s Register över 
totalbefolkningen (RTB). Enkäten har skickats ut per post och riktade sig till 
personer i åldern 20–69 år. Svarsfrekvensen blev, efter att två påminnelser 
skickats ut, 40,2 procent.119 Den låga svarsfrekvensen gör att resultaten bör 
tolkas med viss försiktighet. Resultaten ligger dock väl i linje med svaren från 
AKU. Den låga svarsfrekvensen i enkätundersökningen bör av detta skäl inte 
utgöra något problem för de slutsatser som dras. 
Ett första resultat från enkäten visar att ungefär var tredje person som 
arbetar inte känner till att deras nivå på inkomstskatten förändrats sedan 
2007. Detta är ett resultat som ligger i linje med vad som framkom efter den 
stora skattereformen i början av 1990-talet.120 
Enkätundersökningen visar att ungefär 57 procent av dem som svarat 
har hört talas om jobbskatteavdraget. Endast 50 procent har dock både 
hört talas om reformen och känner till att avdraget endast gäller för 
arbetsinkomster.121 Av tabell 8 framgår att kännedomen om reformen är 
något lägre för dem som inte är anställda eller egenföretagare, alltså den 
grupp för vilken reformeffekten förväntas vara störst. Knappt hälften av dem 
som inte förvärvsarbetar har hört talas om reformen.122118 För mer information om enkätens utformning, svarsfrekvens och analys av svaren se bilaga 2.119 Den designvägda svarsandelen, vilken tar hänsyn till att olika personer haft olika stor sannolikhet 
att komma med i urvalet, är 51,8 procent. Denna svarsandel kan ses som en skattning av den 
svarsandel som en totalundersökning skulle ha resulterat i.
120 Se Klevmarken et al. (1995).
121 Den något högre kännedomen om jobbskatteavdraget i Riksrevisionens egen enkätundersökning 
kan möjligtvis förklaras av att många som inte känner till jobbskatteavdraget valde att inte svara 
på enkäten.
122 Skillnaden i svarsandelar mellan dessa grupper är statistiskt signifikant.

 Tabell 8. Allmänhetens kännedom om jobbskatteavdraget baserat på Riksrevisionens 
enkätundersökning
Andel som har hört talas 
om jobbskatteavdragetAndel som har hört talas 
om jobbskatteavdraget och 
känner till att det endast gäller 
arbetsinkomsterProcent ja+/–Procent ja+/–
Totalt56,73,450,23,4Anställda och 
egenföretagare60,24,352,34,4Ej förvärvsarbetande49,85,546,15,6Unga, 20–24 år26,04,418,93,5Utrikes födda45,64,839,04,7

Anmärkning: +/– i tabellen markerar bredden på ett 95-procentigt konfidensintervall kring 
andelsskattningen. I gruppen ej anställda ingår arbetssökande, sjukskrivna, studenter, 
ålderspensionärer och övriga.
Vid uppdelning i olika undergrupper med avseende på inkomst, utbildning, 
kön, födelseland och ålder visar Riksrevisionens enkätundersökning på 
samma mönster som i AKU. 
De som känner till jobbskatteavdraget säger sig i huvudsak fått 
information om avdraget via massmedierna (86 procent). Endast drygt 
6 procent har fått informationen via Skatteverket. Ungefär lika många uppger 
att de fått informationen via vänner eller bekanta. 
Av dem som är anställda eller egenföretagare och har hört talas om 
reformen uppger 97 procent att de inte förändrat sitt arbetsutbud till följd 
av reformen. Ungefär 2 procent uppger att de ökat sitt arbetsutbud och 
ungefär 1 procent anger att de minskat sitt arbetsutbud.123 Av dem som inte 
arbetar124 och har hört talas om reformen uppger ungefär 9 procent att deras 
inställning till förvärvsarbete är mer positiv idag på grund av reformen.125 
Av dem som är anställda eller egenföretagare och inte har hört talas om 
reformen uppger cirka 8 procent att de skulle ha velat öka sitt arbetsutbud 
om de haft information om reformen. Ungefär lika många uppgav att de 
skulle ha velat minska sitt arbetsutbud. I gruppen som inte arbetar och ej 
heller har hört talas om jobbskatteavdraget uppger ungefär 15 procent att 
de skulle vara mer positiva till förvärvsarbete om de fått information om 
jobbskatteavdraget.
123 Samma svarsfördelning gäller för frågan om hushållet förändrat sitt arbetsutbud till följd av 
reformen. Detta gäller såväl dem som arbetar som dem som inte arbetar.
124 Denna grupp inkluderar arbetssökande, sjukskrivna, studenter, ålderspensionärer och övriga.
125 Dock uppger sig ungefär 19 procent vara mer negativa till förvärvsarbete efter reformen.

7.6 Sammanfattande iakttagelserNy forskning visar att information om en reform kan vara av stor vikt för 
genomslaget. Detta gäller särskilt reformer som syftar till att förändra 
individers beteende. 
Viss kritik har riktats mot jobbskatteavdragets konstruktion och bristen 
på lättillgänglig information om hur avdraget påverkar individers disponibla 
inkomst vid val av arbetsutbud. 
Sammantaget visar resultaten från tilläggsfrågorna i AKU samt från 
Riksrevisionens enkätundersökning på en låg kännedom bland allmänheten 
om jobbskatteavdraget. Särskilt låg är kännedomen i de grupper med svag 
ställning på arbetsmarknaden där den största effekten av jobbskatteavdraget 
kan förväntas enligt bland annat Riksrevisionens simuleringar. Dessa 
simuleringar vilar dock på antagandet att allmänheten har fulltständig 
information om jobbskatteavdraget.

8 Slutsatser och rekommendationerEtt ökat arbetskraftsutbud, en ökad sysselsättning och ett ökat antal arbetade 
timmar är, enligt regeringen, centralt både för att främja den ekonomiska 
tillväxten och för att möta den demografiska utmaningen. I syfte att få in fler 
personer på arbetsmarknaden och öka arbetskraftsutbudet har regeringen 
infört ett skatteavdrag på arbetsinkomster, det så kallade jobbskatteavdraget. 
Syftet med denna granskning har varit att undersöka om 
jobbskatteavdraget har förutsättningar att vara en effektiv reform för att 
öka arbetskraftsutbudet. Ett ytterligare syfte med granskningen har varit 
att granska regeringens underlag för bedömningar av jobbskatteavdragets 
förväntade effekter på arbetsutbudet.
8.1 Redovisningen av reformeffekter har förbättratsRiksrevisionen har granskat om regeringens beräkningsunderlag för 
jobbskatteavdraget är transparent. Riksrevisionen har även gjort en 
bedömning av kvaliteten på detta underlag. 
Riksrevisionen gör bedömningen att transparensen och kvaliteten i 
regeringens redovisning av beräkningar har förbättrats. Riksrevisionen ser 
det som positivt att regeringen har övergått till egna mikrosimuleringar 
för att beräkna förväntade effekter till följd av jobbskatteavdraget, istället 
för att som tidigare applicera forskningsresultat på en genomsnittlig 
individ eller typhushåll. Den rapport som publicerades under våren 2009 
och som beskriver arbetsutbudseffekterna av de dittills genomförda 
reformerna på inkomstskatteområdet innehåller detaljerade beskrivningar 
av beräkningar och antaganden. Vidare anser Riksrevisionen att den externa 
kvalitetssäkringen av denna rapport är ett positivt inslag. 
I analysen av jobbskatteavdraget görs dock ett förenklat antagande 
om att de tre första reformstegen implementerades som en enda 
integrerad reform 2007. Detta leder till att det inte är möjligt att särskilja 
vilken förväntad effekt jobbskatteavdragets olika steg kan förväntas ge på 
arbetsutbudet. Riksrevisionen anser att det vore önskvärt att de förväntade 
effekterna av jobbskatteavdragets olika steg särredovisas, särskilt eftersom 
detta skulle kunna ge en indikation på eventuellt avtagande effekt för 
reformen. En sådan typ av redovisning har endast gjorts i propositionen för 
det fjärde steget och då enbart för detta steg. Det är också värt att notera 
att effekten från den höjda skiktgränsen för uttag av statlig inkomstskatt 

inte är separerad från de förväntade effekterna av jobbskatteavdraget. Det är 
därmed inte möjligt att utifrån regeringens redovisning göra en bedömning 
av jobbskatteavdragets sammantagna effekt. 
Riksrevisionen gör ändå bedömningen att regeringens redovisning 
av reformeffekter i den nya rapport som behandlar förändringarna på 
inkomstskatteområdet sedan 2007 kan anses leva upp till de krav på tydlig 
och transparent redovisning som OECD (2001) och IMF (2001) har ställt. 
Det kvarstår dock fortfarande vissa brister när det gäller de propositioner 
som ligger till grund för riksdagens beslut. Propositionerna innehåller 
fortfarande inte jämförelser med tidigare egna bedömningar. Därmed saknas 
förklaringar till varför de redovisade bedömningarna av effekter förändras 
mellan olika propositioner. I budgetpropositionerna, där jobbskatteavdraget 
först aviserades, används även begreppen sysselsatta, komma i arbete samt 
årsarbetskrafter på ett otydligt sätt. Detta leder till att det blir svårt att tyda 
reformeffekterna. Tydliga definitioner av dessa begrepp skulle underlätta 
läsningen av propositionerna ytterligare.
8.2 En reform med potential att nå sitt syfteFör att bedöma om jobbskatteavdraget kan förväntas leda till ett ökat 
arbetsutbud har Riksrevisionen genomfört egna beräkningar av förväntade 
reformeffekter. Riksrevisionen har även granskat tillförlitligheten i 
regeringens beräkningar och analyserat förväntade effekter för vissa grupper 
med svag ställning på arbetsmarknaden. Riksrevisionen har dock inte 
granskat de statistiska modeller som simuleringarna använder sig av. 
För att få en uppfattning om vilka långsiktiga effekter jobbskatteavdraget 
kan förväntas ge på arbetsutbudet, använder sig regeringen sedan 
budgetpropositionen för 2009 av en mikrosimuleringsmodell för att bedöma 
de förväntade effekterna av jobbskatteavdraget. 
Resultaten från Riksrevisionens beräkningar ligger i linje med dem 
som regeringen har presenterat. Mikrosimuleringarna visar att avdraget 
kan förväntas ha en positiv effekt på arbetsutbudet. Enligt Riksrevisionens 
beräkningar kan antalet arbetade timmar förväntas öka med 2,6 procent till 
följd av jobbskatteavdragets fyra steg. Det är värt att notera att de positiva 
effekterna förväntas uppstå framförallt genom att fler personer väljer att 
delta i arbetskraften. Effekten på antalet arbetade timmar för dem som 
redan arbetar är förhållandevis liten och i vissa fall även negativ. Vidare visar 
Riksrevisionens beräkningar att de förväntade effekterna för grupperna unga, 
äldre och utrikes födda är högre än för befolkningen som helhet. 
En viss försiktighet bör dock iakttas när resultaten från såväl 
Riksrevisionens som regeringens mikrosimuleringar tolkas. Riksrevisionens 
analys visar att de förväntade effekterna av reformen varierar beroende 

på val av datamängd. Dessutom har andra studier med liknande 
beräkningsmetod visat på lägre reformeffekter än de som Riksrevisionen och 
Finansdepartementet redovisar. 
När jobbskatteavdragets olika steg ställs i relation till stegens 
budgetomslutning ger Riksrevisionens beräkningar vissa indikationer på 
att reformens olika steg inte förväntas ge lika stor relativ effekt. För det 
fjärde steget kan en något större budgetkostnad per skapad arbetad timme 
konstateras. Samtidigt visar samma beräkningar att kostnaden per skapad 
arbetad timme är lägre för det tredje steget än för de två första stegen, 
något som kan tala mot hypotesen om avtagande reformavkastning. 
Skillnaderna kan tyckas vara små i absoluta termer men är stora i relativa 
termer. En annan indikation på att reformeffekten kan vara avtagande är 
självfinansieringsgraden. Regeringen gör bedömningen att denna är lägre 
för jobbskatteavdragets fjärde steg än för de föregående stegen. Detta skulle 
kunna tolkas som att reformeffekten är något avtagande för det fjärde steget 
även om det är viktigt att poängtera att båda dessa bedömningar är mycket 
osäkra. 
Sammantaget visar både Riksrevisionens och regeringens simuleringar 
att jobbskatteavdraget har förutsättningar att vara effektiv, effektiv i den 
meningen att reformen har potential att nå målet om att på lång sikt 
öka arbetsutbudet. Reformen har också förutsättningar att vara särskilt 
effektiv för att öka arbetsutbudet för grupper med svag ställning på 
arbetsmarknaden.
8.3 Dålig kännedom om reformenSyftet med jobbskatteavdraget är att öka incitamenten för arbete och 
därigenom öka arbetsutbudet. För att reformen ska få önskat genomslag är 
det därför viktigt att de individer som förväntas ändra sitt beteende förstår 
hur avdraget fungerar. Om inte allmänheten förstår hur jobbskatteavdraget 
förändrar den disponibla inkomsten vid ett förändrat arbetsutbud, är det 
inte heller rimligt att förvänta sig ett maximalt genomslag från reformen. Ny 
forskning på området har visat att information vid reformimplementeringar 
kan spela en viktig roll för att påverka individers beteende. Vidare visar 
forskningen att individers beteende kan påverkas till en relativt låg kostnad 
med hjälp av förbättrad information. Riksrevisionen har därför undersökt 
allmänhetens kännedom om jobbskatteavdraget. 
De tilläggsfrågor som Riksrevisionen kompletterat 
Arbetskraftsundersökningen (AKU) med visar att allmänhetens kännedom 
om jobbskatteavdraget är låg. Ungefär 40 procent säger sig känna 
till jobbskatteavdraget. Bland grupperna arbetslösa, ej i arbetskraften 
och personer som är utrikes födda känner ungefär 30 procent till 

jobbskatteavdraget. Kännedomen är alltså lägst i de grupper som, enligt 
simuleringarna, kan förväntas ha den största beteendeförändringen till följd 
av jobbskatteavdraget. 
Även Riksrevisionens enkätundersökning visar att allmänhetens 
kännedom om jobbskatteavdraget är låg. Endast hälften av dem som svarat 
på enkäten känner till jobbskatteavdraget. Särskilt låg är kännedomen bland 
de grupper som har en svag ställning på arbetsmarknaden. Knappt var femte 
person i åldern 20–24 känner till avdraget. Även inom gruppen utrikes födda 
är kännedomen lägre än för genomsnittet, endast cirka 40 procent känner 
till avdraget. Vidare pekar undersökningen på att 15 procent av dem som inte 
arbetar och inte heller känner till avdraget skulle vara mer benägna att arbeta 
om de hade känt till jobbskatteavdraget. Denna indikation stödjer hypotesen 
att information skulle kunna spela en roll för reformens genomslag.
8.4 Risk att jobbskatteavdraget inte får förväntad effektSåväl Riksrevisionens som regeringens mikrosimuleringar av 
jobbskatteavdragets effekter på arbetsutbudet vilar på antagandet om att 
allmänheten har fullständig information. Med fullständig information avses 
i detta fall att individer förstår hur reformen påverkar deras disponibla 
inkomst vid olika val av arbetsutbud. Detta antagande kan ifrågasättas 
då Riksrevisionens undersökningar visar att allmänhetens kännedom om 
jobbskatteavdraget är låg. Riksrevisionen bedömer därför att det finns en risk 
att reformen inte når den potential som mikrosimuleringarna visar på. 
Riksrevisionen anser att informationsåtgärder riktade till allmänheten 
skulle behöva vidtas för att säkerställa att reformen får så stort genomslag 
som möjligt. Dessa bör särskilt riktas mot de grupper som har den 
lägsta kännedomen om reformen och där den största potentialen till 
beteendeförändringar enligt mikrosimuleringarna finns. I samband med 
de ökade informationsinsatserna skulle Riksrevisionen se det som positivt 
med mer lättillgänglig information om hur individers disponibla inkomst 
förändras, till följd av jobbskattavdraget, vid olika val av arbetsutbud.
8.5 RekommendationerRiksrevisionen rekommenderar regeringen att• ge Skatteverket ett särskilt uppdrag att informera allmänheten om 
jobbskatteavdraget• utveckla redovisningen och förtydliga definitionerna av begrepp som 
används i samband med redogörelsen av reformeffekter.

ReferenserAllians för Sverige (2006), Fler i arbete – mer att dela på, Valmanifest 2006.
Andersson L. och M. Hammarstedt (2008), Jobbskatteavdragets effekter på 
invandrarkvinnors arbetsutbud, Ekonomisk debatt, 36 (2).
Betänkande 2006/07:FiU1.
Betänkande 2007/08:AU6.
Betänkande 2007/08:SfU12.
Betänkande 2007/08:SkU11.
Betänkande 2008/09:AU10.
Betänkande 2008/09:SfU4.
Betänkande 2008/09:SkU12.
Björklund A., P-A. Edin, B. Holmlund och E. Wadensjö (2006), 
Arbetsmarknaden, Tredje reviderade upplagan, SNS Förlag.
Blundell R. (2006), Earned Income Tax Policies: Impact and Optimality, 
Journal of Labour Economics, 13 (4).
Blundell R. och H. Hoynes (2004), Has ‘In-Work’ Benefit Reform Helped the 
Labor Market?, i: Seeking a Premier Economy: The Economic Effects of British 
Economic Reforms 1980–2000, National Bureau of Economic Research.
Chetty R. (2009), The Simple Economics of Salience and Taxation, 
NBER working papers 15246, National Bureau of Economic Research.
Chetty R., A. Looney och K. Kroft (2008), Salience and Taxation: Theory 
and Evidence, NBER working papers 13330, National Bureau of Economic 
Research.
Chetty R. och E. Saez (2009), Teaching the Tax Code: Earnings Responses to 
an Experiment with EITC Recipients, NBER Working Papers 14836, National 
Bureau of Economic Research.

Congdon W., J. Kling och S. Mullainathan (2009), Behavioral Economics 
and Tax Policy, NBER Working Paper 15328, National Bureau of Economic 
Research.
Dagens Nyheter (2008), Vår nya skattereform ger alla mer i plånboken, 
2008-09-16.
Departementsskrivelse 2008:36, Fler i arbete: Grunden för framtidens välfärd.
Ericson P. och L. Flood (2009), En optimal Svensk inkomstbeskattning, 
Expertrapport till Svenskt Näringslivs skattekommission.
Ericson P., L. Flood och R. Wahlberg (2009), SWEtaxben: A Swedish Tax/
benefit Micro Simulation Model and an Evaluation of a Swedish Tax Reform, 
Working papers in economics no. 346, Handelshögskolan, Göteborgs 
Universitet.
Finansdepartementet (2009a), Arbetsutbudseffekter av reformer på 
inkomstskatteområdet 2007–2009, Rapport från ekonomiska avdelningen 
2009:1, Regeringskansliet.
Finansdepartementet (2009b), Beräkningskonventioner 2010, Rapport från 
skatteekonomiska enheten i Finansdepartementet.
Finanspolitiska rådet (2008), Svensk finanspolitik, Finanspolitiska rådets 
rapport 2008.
Finanspolitiska rådet (2009a), Svensk finanspolitik, Finanspolitiska rådets 
rapport 2009.
Finanspolitiska rådet (2009b), Kommentarer till Budgetpropositionen för 2010.
Forslund A. (2008), Den svenska jämviktsarbetslösheten: en översikt, Studier i 
finanspolitik, 2008/4.
Globaliseringsrådet (2008), Opinionsundersökning om skatter, Arbetspapper.
GöteborgsPosten (2007), Anders Borg: Idag får miljoner svenskar mer i sina 
lönekuvert, 2007-01-25.
Halleröd B. (1993), ”Dynamiska effekter” – har 1991 års skattereform 
påverkat arbetskraftsutbudet?, Ekonomisk debatt, 21(4).
Hotz J. och J. Scholz (2003), The Earned Income Tax Credit, i: MeansTested 
Transfer Programs in the U.S., R. Moffitt (red.), University of Chicago Press, 
Chicago.
IMF (2001), Manual on Fiscal Transparency.

Järliden Bergström Å-P. och L. Ernsäter (2008), Jobbskatteavdraget – Ger ett 
generellt förvärvsavdrag valuta för pengarna?, Landsorganisationen i Sverige.
Klevmarken A., I. Andersson, P. Brose, E. Grönqvist, P. Olovsson och M. 
StoltenbergHansen (1995), Labor Supply Responses to Swedish Tax Reforms 
1985–1992, Tax reform evaluation report, 11, Ekonomiska rådet. 
Konjunkturinstitutet (2006), Konjunkturläget december 2006.
Konjunkturinstitutet (2007), Yttrande om promemorian ”Ett förstärkt 
jobbskatteavdrag”.
Konjunkturinstitutet (2008a), Konjunkturläget januari 2008.
Konjunkturinstitutet (2008b), Yttrande om promemorian ”Sänkt skatt på 
förvärvsinkomster”.
Konjunkturinstitutet (2009), Yttrande om promemorian ”Ett förstärkt 
jobbskatteavdrag”.
Liebman J. (1998), The Impact of the Earned Income Tax Credit on Incentives 
and Income Distribution, NBER Chapters, i: Tax Policy and the Economy, 12, 
National Bureau of Economic Research.
Lodin S. (2008), PM angående jobbskatteavdragets konstruktion, manuskript.
LO-tidningen (2008), “Några hundratusen” till full pott, 2008-02-08.
Lundgren S. (red.), L. Behrenz, H. Edqvist och L. Flood (2008), Vägar till full 
sysselsättning, Konjunkturrådets rapport 2008, SNS Förlag.
Meghir C. och D. Phillips (2008), Labour Supply and Taxes, The Institute for 
Fiscal Studies, Working paper 08/04.
Meyer B. (2008), The US earned income tax credit, its effects, and possible 
reforms, IFAU Working paper 2008:14.
Meyer B. och D. Rosenbaum (2001), Welfare, the Earned Income Tax 
Credit and the Labor Supply of Single Mothers, Quarterly Journal of 
Economics, 116(3).
Nordström Skans, O. (2004), Scarring effects of the first labour market 
experience, IFAU Working paper 2004:14.
OECD (2001), Best Practices for Budget Transparency.
OECD (2008a), Economic Survey of Sweden 2008.

OECD (2008b), OECD Factbook 2008 – Economic, Environmental and 
Social Statistics.
Proposition 2006/07:1.
Proposition 2007/08:1.
Proposition 2007/08:22.
Proposition 2007/08:100.
Proposition 2007/08:118.
Proposition 2007/08:124.
Proposition 2007/08:136.
Proposition 2008/09:1.
Proposition 2008/09:39.
Proposition 2008/09:127.
Proposition 2009/10:1.
Proposition 2009/10:42.
Regleringsbrev för budgetåret 2007 avseende Skatteverket.
Regleringsbrev för budgetåret 2008 avseende Skatteverket.
Regleringsbrev för budgetåret 2009 avseende Skatteverket.
Riksdagsskrivelse 2006/07:9.
Riksdagsskrivelse 2007/08:61.
Riksdagsskrivelse 2007/08:214.
Riksdagsskrivelse 2007/08:225.
Riksdagsskrivelse 2008/09:23.
Riksdagsskrivelse 2008/09:108.
Riksdagsskrivelse 2008/09:250.
Riksrevisionen (2006), Det makroekonomiska underlaget i 
budgetpropositionerna, RiR 2006:23.

Riksrevisionen (2006), Regeringens uppföljning av överskottsmålet, 
RiR 2006:27.
Riksrevisionen (2007), Regeringens analys av finanspolitikens långsiktiga 
hållbarhet, RiR 2007:21.
Riksrevisionen (2008), Utanförskap och sysselsättningspolitik – regeringens 
redovisning, RiR 2008:26.
Romich, J. och T. Weissner (2000), How Families View and Use the EITC: 
Advance Payment versus Lump Sum Delivery, National Tax Journal, 53(4).
SACO (2008), Remissvar (Fi 2008/3983) Sänkt skatt på förvärvsinkomster.
Saez E. (2009), Details Matter: The Impact of Presentation and Information 
on the Takeup of Financial Incentives for Retirement Saving, American 
Economic Journal: Economic Policy, 1(1).
SCB (2009), Sveriges framtida befolkning 2009–2060.
Westermark A. (2008), Lönebildningen i Sverige 1966–2009, Studier i 
finanspolitik, 2008/6.

Bilaga 1 – Tilläggsfrågor i 
Arbetskraftsundersökningen 
(AKU)
På uppdrag av Riksrevisionen har Statistiska centralbyrån (SCB) kompletterat 
den ordinarie Arbetskraftsundersökningen (AKU) med tre frågor om 
jobbskatteavdraget. Intervjuerna genomfördes mellan den12 oktober och den 
16 november 2009. 
Urvalet bestod av 19 954 individer. Av dessa svarade 15 295 på AKU, 
4 594 klassades som bortfall och 65 klassades som övertäckning. Bortfallet 
totalt för AKU uppgick till cirka 23 procent. I urvalet för Riksrevisionens 
tilläggsfrågor om jobbskatteavdraget ingår ej indirekta intervjuer, det vill 
säga intervjuer i AKU som genomförts med en anhörig till urvalspersonen, 
utan enbart intervjuer som har genomförts med urvalspersonen själv. Av 
dem som svarat på direkta intervjuer i ordinarie AKU har 98,9 procent, 
vilket motsvarar 14 789, även svarat på Riksrevisionens första fråga rörande 
jobbskatteavdraget. 
Vikter har tagits fram för att kunna räkna upp resultatet till 
populationsnivå. Vikter har beräknats genom att använda individernas 
stratumindelning från AKU och kalibrera mot kända totaler. Kalibrering görs 
mot en hjälpvektor som innehåller variablerna kön, ålder (15–24 år, 25–64 år, 
65–74 år) samt in/utrikes född vilket ger 2*3*2 = 12 hjälpklasser.
Tabell B1. Svarsfrekvens
AntalProcentAKUIntervju15 29576,7Därav direkt intervju14 95975,0Bortfall4 59423,0Övertäckning650,3Totalt19 954100JobbskatteavdragetSvarat på fråga 114 78998,9Vet ej på fråga 11060,7Vill ej svara på fråga 1590,4Svar saknas på fråga 150,0Totalt14 959100



De frågor som Riksrevisionen valt att inkludera i AKU är följande: 
Fråga 1. Hur väl känner du till jobbskatteavdraget?
O Jag känner väl till detO Jag känner i viss mån till detO Jag känner inte alls till det(Fråga 2 och fråga 3 ställs inte till de personer som svarat ”Jag känner inte alls till det” i 
fråga 1)
Fråga 2. Om du tänker både på fasta och tillfälliga arbeten. Har du arbetat något sedan 
januari 2007?
O JaO NejFråga 3. Har jobbskatteavdraget haft någon betydelse för hur mycket du arbetat sedan 
1 januari 2007?
O Jag har arbetat mindre 
O Jag har arbetat mer 
O Det har inte haft någon betydelse

Bilaga 2 – Enkät om jobbskatteavdragetPå uppdrag av Riksrevisionen har Statistiska centralbyrån (SCB) under 
perioden augusti till oktober 2009 genomfört en enkätundersökning. 
Syftet med undersökningen är att försöka skapa en uppfattning om hur 
välinformerade personer i arbetsför ålder är angående jobbskatteavdraget 
och om de har förändrat sitt arbetsutbud till följd av avdraget. 
Undersökningen har genomförts som en postenkät. Populationen 
utgjordes av samtliga folkbokförda i Sverige i åldern 20–69 år. Utifrån 
Registret över totalbefolkningen (RTB) som består av samtliga folkbokförda 
i Sverige i åldern 20–69 år drogs ett stratifierat obundet slumpmässigt urval 
om 4 000 personer.126 Ett stratifierat obundet slumpmässigt urval innebär att 
alla objekt inom respektive stratum har lika stor sannolikhet att komma med 
i urvalet. För information om storleken på populationen i varje stratum samt 
storleken på överteckningen se tabell B2. 
I undersökningen skapades följande stratum:
• Stratum 1: ålder 25–69 år, födelseland Sverige• Stratum 2: ålder 20–24 år, födelseland Sverige• Stratum 3: ålder 25–69 år, födelseland övriga länder• Stratum 4: ålder 20–24 år, födelseland övriga länderTabell B2. Population och urval
Stratum 1Stratum 2Stratum 3Stratum 4TotaltPopulation4 416 611513 494943 84484 6645 958 613Bruttourval1 0001 0001 0001 0004 000Övertäckning3106524Nettourval9979909949953 976Svarsfrekvens5573514382471 593

Riksrevisionen har utformat frågorna i frågeblanketten. Blanketten har 
även genomgått en expertgranskning hos SCB:s enhet för mätteknik. 
Förutom de variabler som samlats in via frågeblanketten har ett antal 
registervariabler hämtats från SCB:s Register över totalbefolkningen (RTB), 
Utbildningsregistret och Inkomst- och taxeringsregistret. Dessa är kön, ålder, 
civilstånd, födelseland, utbildningsnivå och inkomst. Uppgifterna från RTB 
avser den 
126 Antalet individer i RTB var 5 958 613 den 30 juni 2009.

18 augusti 2009 och uppgifterna från Inkomst- och taxeringsregistret avser 
år 2007. Totalt var det 1 593 personer som besvarade frågeblanketten, vilket 
är 40,1 procent av urvalet.127 
Bortfallet kan sägas bestå dels av objektsbortfall som innebär att 
frågeblanketten inte är besvarad alls, dels av partiellt bortfall som innebär 
att vissa frågor på blanketten inte är besvarade. Om bortfallet skiljer sig 
åt från de svarande med avseende på undersökningsvariablerna, så kan 
skattningarna som grundar sig på enbart de svarande vara skeva. För att 
reducera bortfallsskevheten har vikter beräknats med hjälp av kalibrering. 
Vikter har tagits fram för att kunna räkna upp resultatet till 
populationsnivå. Uppräkning med vikter medför att resultat kan redovisas 
för hela populationen och inte bara för personerna i urvalet. Vikterna 
kompenserar för objektsbortfallet men inte för det partiella bortfallet. 
Designvikten är den del av vikten som beror på urvalsdesignen. 
Vid bortfall kan det vara så att vissa grupper av urvalet svarar i större 
utsträckning än övriga, till exempel kan kvinnor och äldre svara i högre 
grad än män och yngre. Om de grupper som svarat i högre grad har en 
annan fördelning på undersökningsvariablerna än övriga kan detta ha 
en snedvridande effekt på resultatet. För att kompensera för detta har 
kalibreringsvikter använts. Vikterna bygger på antagandet att ramen 
återspeglar populationen väl och därmed att över- och undertäckningen är 
försumbar. 
Förutom de ovan nämnda problemen med olika typer av bortfall 
är urvalsundersökningar alltid behäftade med urvalsfel. Detta beror 
på att endast en delmängd (urval) av populationen studeras. Både 
urvalsfel och bortfallsfel kan reduceras genom att använda ett effektivt 
uppräkningsförfarande. Detta görs med hjälp av en kalibreringsestimator 
som bygger på ett antal centrala variabler. I denna undersökning har 
variablerna stratum, kön, ålder, civilstånd, utbildningsnivå, inkomst och 
sysselsättningsstatus använts för detta ändamål.
127 Den designvägda svarsandelen, vilken tar hänsyn till att olika personer haft olika stor sannolikhet 
att komma med i urvalet, är 51,8 procent. Denna svarsandel kan ses som en skattning av den 
svarsandel som en totalundersökning skulle ha resulterat i.


