






















RiR 2009:11
Försvarsmaktens  
personalförsörjning
– med fokus på officersförsörjningen

ISBN 978 91 7086 184 0
RiR 2009:11
Tryck: Riksdagstryckeriet, Stockholm 2009

Till regeringen
Försvarsdepartementet
Datum: 2009-06-16
Dnr: 31-2008-0146
Försvarsmaktens personalförsörjning - med fokus 
på officersförsörjningen
Riksrevisionen har granskat Försvarsmaktens personalförsörjning med 
inriktning mot myndighetens yrkesofficerare. Resultatet av granskningen 
redovisas i denna granskningsrapport.
 Företrädare för Regeringskansliet och Försvarsmakten har fått tillfälle  
att faktagranska och i övrigt lämna synpunkter på utkast till rapport.
 Rapporten överlämnas till regeringen i enlighet med 9 § lagen 
(2002:1022) om revision av statlig verksamhet m.m. Rapporten överlämnas 
samtidigt till Riksrevisionens styrelse.
 Rapporten innehåller slutsatser och rekommendationer som avser  
regeringen och Försvarsmakten. Riksrevisionen kommer att följa upp  
granskningen.
 Riksrevisor Claes Norgren har beslutat i detta ärende. Revisionsledare 
Johan Ågren har varit föredragande. Revisionsledare Thomas Dawidowski, 
biträdande granskningsenhetschef Hans Folkesson och säkerhetsschef  
Ragnar Mårdh har medverkat vid den slutliga handläggningen.
Claes Norgren Johan Ågren
För kännedom:
Försvarsmakten


Innehåll
Sammanfattning 7
1 Bakgrund och inriktning 11 
1.1 Motiv för granskning 11 
1.2 Metod och avgränsning 12
2 Utgångspunkter för granskningen 15 
2.1 Riksdag och regering 15 
2.2 Bedömningsgrunder 17 
2.3 Försvarsmaktens uppgifter och organisation 18
3 Försvarsmaktens bemanning 23 
3.1 Ålders- och befälsstrukturen 23 
3.2 Bemanningen på utbildningsförbanden 30 
3.3 Bemanningen av Utlandsstyrkan 34 
3.4 Bemanningens följder på verksamheten 35 
3.5 Sammanfattande iakttagelser 44
4 En personalförsörjning under förändring 45 
4.1 Flera initiativ har tagits 46 
4.2 Attraktion och rekrytering 47 
4.3 Utveckling och nyttja 54 
4.4 Avveckling av personal 63 
4.5 Sammanfattande iakttagelser 68
5 Styrning och planering av verksamheter och personalresurser 69 
5.1 Försvarsmaktens planering och styrning 70 
5.2 Verksamhetsstyrningen av utbildningsförbanden 72 
5.3 Sammanfattande iakttagelser 83
6 Slutsatser och rekommendationer 85 
6.1 Slutsatser 85 
6.2 Rekommendationer 93
7 Referenser 95
8 Bilaga: PersQ 99


7 RIKSREVISIONENFörsvarsmaktens personalförsörjning - med fokus på officersförsörjningen
 Sammanfattning
 Utgångspunkter för granskningen
Sedan drygt ett decennium pågår en omstrukturering av Försvarsmakten, 
från ett invasionsförsvar till ett förvar. Myndighetens organisation har krympt 
och såväl personal som materiella resurser har avvecklats. Riksdagens och 
regeringens krav på omställning har inneburit ett förändrat personalbehov 
för myndigheten, både vad gäller volymer och kompetenser. Den nya inriktningen ställer generellt sett högre krav på personal som har förutsättningar 
och motivation för att genomföra utlandsinsatser. Därmed behöver personalförsörjningen anpassas, så att tillgången på personal svarar mot behoven. 
 Riksrevisionen har granskat Försvarsmaktens personalförsörjning med 
inriktning mot myndighetens yrkesofficerare. Granskningen avser förhållandena under perioden 2005-2007 samt 2008. Granskningen har fokuserats på 
hur myndigheten använder sin personal, det vill säga resurseffektiviteten i de 
processer som påverkar personalutnyttjandet. 
 Riksrevisionens slutsatser och rekommendationer
Riksrevisionen kan konstatera att Försvarsmakten löst prioriterade uppgifter, 
såsom genomförande av utlandsinsatser. Samtidigt finns obalanser i ålders- 
och befälsstrukturen. Vidare är inte den personal Försvarsmakten behöver 
för att långsiktigt säkerställa produktionen och upprätthålla myndighetens 
förmåga på plats. Av granskningen framgår att denna brist fått konsekvenser 
för effektiviteten i myndigheten och utgör en risk för myndighetens förmåga. 
 Riksrevisionens samlade bedömning är därmed att myndighetens personalförsörjning ännu inte har anpassats så att den svarar mot myndighetens 
uppgifter. 

8RIKSREVISIONEN Försvarsmaktens personalförsörjning – med fokus på officersförsörjningen
 TA STällNING TIll FöRUTSäTTNINGARNA FöR FöRSVARSMAKTENS  
 PERSONAlFöRSöRJNING
Försvarsmakten ansvarar för myndighetens personalförsörjning. Samtidigt 
styrs villkoren för personalförsörjningen av de förutsättningar som Riksdagen och regeringen ger myndigheten. Det handlar om regeringens styrning 
av myndigheten, exempelvis mot en ökad användbarhet och tillgänglighet, 
och om ekonomiska och rättsliga förutsättningar, i form av bland annat lagar 
och förordningar. 
 Granskningen har visat att samspelet mellan det som har hög prioritet 
på kort sikt och det som är viktigt på medellång eller lång sikt inte fungerar 
på ett tillfredsställande sätt. Myndighetens produktion av förmåga har fått 
stå tillbaka när andra verksamheter, exempelvis insatser, är mer prioriterade 
och resurserna är knappa. Av granskningen framgår bland annat att det saknas personal inom förbandsproduktionen. Därmed finns risk för urholkning 
av myndighetens kompetenser och förmåga. Detta svarar inte mot riksdagens krav på att myndighetens personalförsörjning ska vara resurseffektiv 
och anpassad till myndighetens uppgifter, menar Riksrevisionen. Detta har 
också medfört konsekvenser för myndighetens skapande av förmåga. 
 Mot bakgrund av problemen inom Försvarsmakten bedömer Riksrevisionen att effektiviteten i regeringens medel- och långfristiga styrning av 
myndigheten innebär risker för uppbyggnaden, vidmakthållandet och utvecklingen av förmåga.
 Regeringen bör i sin styrning av Försvarsmakten säkerställa balansen i 
uppgifter och kompetenser på kort och lång sikt och skapa förutsättningar 
för myndighetens uppbyggnad, vidmakthållande och utveckling av förmåga.
 Regeringen bör ta ställning till hur förutsättningarna för Försvarsmaktens 
personalförsörjning kan förbättras. 
 FöRSVARSMAKTEN BöR EFFEKTIVISERA PERSONAlUTNyTTJANDET
Riksrevisionen konstaterar att rekryteringen har försvårats av de omfattande 
personalavvecklingar som följt av de senaste försvarsbesluten. Dock finns 
olika brister inom myndigheten, vilka medfört ytterligare kompetensförluster 
och svårigheter med rekryteringen. 
 Vidare har myndighetens insatser varit begränsade för att, genom det 
så kallade karriärväxlingsprogrammet, avveckla personal vars kompetens 
inte behövs. Sedan 2006 har endast 40 personer, yrkesofficerare och civila, 
lämnat myndigheten genom karriärväxling. En avveckling av personal som 
inte når uppsatta mål eller svarar mot behoven begränsar möjligheten till 
rekrytering och bevarar Försvarsmaktens strukturproblem.
 Det finns flera problem som leder till ineffektiviteter i resursutnyttjandet 
av befintlig personal. Rådande karriärvägar för yrkesofficerare överensstäm9 RIKSREVISIONENFörsvarsmaktens personalförsörjning - med fokus på officersförsörjningen
mer inte på ett tydligt sätt med myndighetens behov för kärnverksamheten. 
Konsekvensen blir bland annat en försvårad bemanning vid förbanden, inte 
minst vad gäller officerare för trupputbildning. Vidare visar granskningen att 
Försvarsmakten fortfarande har problem med hög personalrotation. 
 Slutligen framgår av granskningen att fortfarande är relativt få yrkesofficerare skyldiga att tjänstgöra i Utlandsstyrkan. En bidragande orsak till detta 
är att Försvarsmakten inte har svarat upp mot egna utfästelser om åtgärder 
för att öka antalet tjänstgöringsskyldiga yrkesofficerare för utlandsinsatser. 
 Försvarsmakten bör se över och anpassa karriärvägarna för att nå ett 
tydligt samband mellan den enskildes incitament och myndighetens kärnverksamhet, i form av insatser och förbandsproduktion. 
 Försvarsmakten bör vidta åtgärder för att väsentligt öka andelen av myndighetens personal som är skyldig att delta i utlandsinsatser. 
 Försvarsmakten bör prioritera arbetet för att kunna attrahera och behålla 
viktig personal. Vidare behövs ett klargörande i vilken omfattning karriärväxling ska lösa behovet av personalavveckling. 
 FöRBäTTRA VERKSAMhETSSTyRNINGEN INOM FöRSVARSMAKTEN
Försvarsmakten har ett ansträngt resursläge och det ställer höga krav på 
myndighetens förmåga att styra och prioritera verksamheten. Granskningen 
visar dock på problem med verksamhetsstyrningen, som enligt Riksrevisionen får konsekvenser för myndighetens förutsättningar att använda sin 
personal effektivt. 
 Därmed behöver styrningen inom flera områden utvecklas. Exempel är 
processerna bakom bemanning av förbandsproduktion och utlandsinsatser 
samt styrningen av förbandsproduktionen. även förhållandet mellan personalramar och personalbehov inom myndighetens organisatoriska enheter 
behöver ses över.
 Försvarsmakten bör följa upp tillämpningen av Försvarsmaktens styrmodell och tydliggöra ansvarsfördelningen vid styrning av uppgifter och resurser. 
 Försvarsmakten bör följa upp och tydliggöra myndighetens mått för personell kvalitet (PersQ). 
 Försvarsmakten bör vidta åtgärder för att effektivare kunna kombinera 
förbandsproduktion med genomförande av insatser. 
 Försvarsmakten bör anpassa sin organisation efter sina resurser. Det 
innebär bland annat en organisation i bättre balans mellan personalramar 
och tillgänglig personal.

10RIKSREVISIONEN Försvarsmaktens personalförsörjning – med fokus på officersförsörjningen

11 RIKSREVISIONENFörsvarsmaktens personalförsörjning - med fokus på officersförsörjningen
1 Bakgrund och inriktning
1.1 Motiv för granskning
Försvarsmaktens uppgift, organisation och storlek har under det senaste decenniet kraftigt förändrats. Sedan försvarsbeslutet för perioden 2000-2004 
har många förband lagts ned, personalvolymen har reducerats och stora 
mängder materiel har avvecklats. 
 Omvandlingen utgick från den säkerhetspolitiska bedömning som låg till 
grund för försvarsbeslutet. Avvecklingen fortsatte av det så kallade invasionsförsvaret. Invasionsförsvaret skulle kunna avvärja ett nationellt invasionshot 
och innebar att förband var utspridda över hela landet, att alla män skulle 
göra värnplikt och att myndighetens krigsorganisation bestod av uppemot 
750 000 soldater och sjömän. 
 Dagens försvarsmakt utgår från en ny säkerhetspolitisk bedömning. 
Sverige har en väsentligt mindre försvarsmakt som ska kunna delta i insatser 
utomlands, inom hela konfliktskalan, inklusive så kallade fredsframtvingande 
insatser.1 
 Försvarets omställning kräver en anpassning av de resurser som ska omvandlas till militär förmåga. Därför har det pågått och pågår fortfarande ett 
förändringsarbete inom områden som logistik, materiel och personal. Försvarsmakten har uppmanats av riksdagen och regeringen att använda sina 
resurser mer kostnadseffektivt. även om Försvarsmaktens tilldelade anslag 
har reducerats kraftigt rör det sig fortfarande om mycket stora belopp.
 Försvarsmaktens personalkostnader uppgick 2008 till cirka 11 miljarder 
kronor per år, vilket motsvarar nära en tredjedel av myndighetens totala 
kostnader. Sammantaget har myndighetens omvandling inneburit en stor 
utmaning för myndigheten att anpassa och utveckla sin personalförsörjning 
för att svara mot behoven i myndigheten. 
 Det pågår ett aktivt utvecklingsarbete av myndighetens personalförsörjningssystem och det förs en debatt i riksdag och i media om personalområdet. Det pågår även utredningar som berör området.
 Mot bakgrund av detta handlar denna granskning om i vad mån personalförsörjningen har anpassats till myndighetens uppgifter.
1 Sverige har sedan länge deltagit i internationella insatser. Det blev dock inte en huvuduppgift för Försvarsmakten förrän  
 försvarsbeslutet 1996. Källa: Prop. 1995/96:12, bet. 1995/96:FöU1, rskr. 1995/96:32.

12RIKSREVISIONEN Försvarsmaktens personalförsörjning – med fokus på officersförsörjningen
1.2 Metod och avgränsning 
Personalförsörjning är ett omfattande och detaljerat område. Försvarsmakten och Försvarsdepartementet använder personalförsörjning som samlingsbegrepp för den process som sörjer för myndighetens behov av personal 
uttryckt i antal, kompetens, åldersstruktur och motivation.2 Personalförsörjningen är därmed den process som gör att en organisation når målsättningar om en viss volym, kompetens och effekt av sin personal.
 Denna granskning utgår från indikationer på att det råder en obalans 
mellan identifierade behov och tillgång till personal och kompetens inom 
Försvarsmakten. Granskningens fokus är på myndighetens yrkesofficerare. 
Värnplikten är under utredning.3 Därför har soldatförsörjningen inte ingått i 
granskningens fokus, men har indirekt berörts i olika avseenden. 
 Granskningen tar upp personalförhållandena i absoluta tal, men framför 
allt handlar granskningen om de processer som styr myndighetens personalförsörjning och personalanvändning. Granskningen har varit fokuserad på 
hur myndigheten använder sin personal, det vill säga resurseffektiviteten i de 
processer som påverkar personalutnyttjandet.   
1.2.1 Revisionsfråga och genomförande
Riksdagen och regeringen har inte ställt några preciserade krav på exakt hur 
Försvarsmakten ska organisera sin personalförsörjning. Däremot har riksdagen och regeringen framhävt vikten av att myndigheten har en personalförsörjning som svarar mot myndighetens uppgifter. Mot bakgrund av detta 
utgår granskningen från revisionsfrågan: 
- Har Försvarsmakten anpassat personalförsörjningen så att den svarar mot  
 myndighetens uppgifter?
För att svara på revisionsfrågan har granskningen inriktats mot tre  
perspektiv:
- har myndigheten haft tillgång till den kompetens som behövts för  
 att lösa dess uppgifter?
- Använder Försvarsmakten sin personal på bästa möjliga sätt?
- Vilka är orsakerna till myndighetens problem med sin personalförsörjning?
2 Försvarsmakten (2003) Årsrapport från perspektivplaneringen 2002-2003; Målbildsinriktningar inför Försvarsbeslut 2004 –  
 rapport 7, s. 10 och 16. Försvarsmakten (2007) Rapport från perspektivstudien hösten 2007 – Ett hållbart försvar för framtida  
 säkerhet, s. 42. Prop. 2008/09:140, s. 72. 
3 Den 6 december 2007 beslutade regeringen att en parlamentarisk kommitté skulle utreda frivillig rekrytering till försvaret.  
 (Källa: Dir. 2007:147). Ett tilläggsdirektiv gavs 2009. (Källa: Dir. 2009:4). 

13 RIKSREVISIONENFörsvarsmaktens personalförsörjning - med fokus på officersförsörjningen
Granskningens består av tre huvudkapitel, som sammantaget ger underlag 
för att kunna dra slutsatser och besvara revisionsfrågan. I kapitel tre undersöks bemanningen inom myndigheten och i vilken mån myndigheten haft 
tillgång till den kompetens som behövts för att lösa sina uppgifter. I kapitel 
fyra granskas effektiviteten i myndighetens personalförsörjning. I kapitel fem 
har Försvarsmaktens verksamhetsplanering med tillhörande styrning granskats. I kapitel 6 avslutas rapporten med slutsatser och rekommendationer.
1.2.2 Tillvägagångssätt för att svara på frågan
Rapportens faktaavsnitt baseras primärt på intervjuer och sekundärdata från 
Försvarsmakten som verksamhetsstatistik och annan dokumentation av relevans. Utredningar och forskning inom området har analyserats, exempelvis 
tidigare granskningar av Riksrevisionsverket. 
 Granskningen bygger på intervjuer av personal vid Försvarsmaktens 
högkvarter och Försvarsdepartementet. Vidare har strukturerade intervjuer 
genomförts med företrädare för 12 utbildningsförband, skolor och centra.4 
 Enheterna har valts ut för att ge exempel på verksamheten inom myndighetens flyg, mark- och sjöstridskrafter. Vid förbandsbesöken har respektive enhets förbandschef, personalchef och chef med utbildningsansvar medverkat. 
Vid flera intervjuer har även andra nyckelpersoner medverkat med ansvar för 
personal, ekonomi, eller utbildningsfrågor.5 
  Månadsrapporteringen från totalt 17 förband, skolor och centra har undersökts systematiskt.6 Den rapportering som har studerats rör de förband 
som har intervjuats samt Utlandsstyrkan (US), Markstridsskolan (MSS), 
ledningsregementet (ledR), Amfibieregementet (Amf 1) och högkvarteret 
(hKV). Vidare har myndighetens egen resultatuppföljning avseende personal- och kompetens analyserats. 
 Granskningen avser främst förhållandena under perioden 2005-2007.  
År 2008 har också hanterats i den mån underlag har funnits tillgängligt. Rapporten har faktagranskats av Försvarsmakten och Försvarsdepartementet. 
4 I Försvarsmakten finns totalt 41 utbildningsförband, skolor och centra.
5 Intervjuer har genomförts med företrädare för följande förband och enheter: Norrbottens regemente (I 19), Artilleriregementet  
 (A 9), 3:e Sjöstridsflottiljen (3.sjöstridsflj), Första ubåtsflottiljen (1.ubflj), Sjöstridsskolan (SSS), Marinbasen (MarinB),  
 Norrbottens flygregemente (F 21), luftstridsskolan, livgardet (lG), Försvarsmaktens internationella centrum (Swedint),  
 Skaraborgs regemente (P 4) och helikopterflottiljen (hkpflj).
6 Månadsrapporteringen görs genom Tellus. Undersökningen bygger på sammanfattningen från chefen samt personalchefen för  
 respektive enhet under åren 2005-2008 i december månadsrapport. Genomgången gäller förbandschefens sammanfattning och  
 personalchefernas redogörelser perioden 2005-2008.

14RIKSREVISIONEN Försvarsmaktens personalförsörjning – med fokus på officersförsörjningen

15 RIKSREVISIONENFörsvarsmaktens personalförsörjning - med fokus på officersförsörjningen
2 Utgångspunkter för granskningen
2.1 Riksdag och regering 
Försvarsutskottet har i flera betänkanden under perioden 2001-2008 behandlat olika aspekter av Försvarsmaktens personal- och kompetensförsörjning.7 
Ofta har försvarsutskottet delat regeringens uppfattning, men har vid några 
tillfällen uttryckt en önskan om att regeringen återkommer i vissa frågor. Det 
har främst handlat om att redovisa arbetet med Försvarsmaktens personal- 
och kompetensförsörjning. Så har också gjorts av regeringen i budgetpropositioner och försvarsbeslutspropositioner. Ett exempel på områden som 
hanterats av utskottet och regeringen är reformeringen av befälsordningen.
 FöRSVARSBESlUTET FöR PERIODEN 2001-2004 INNEBäR STARTEN PÅ EN  
 Ny PERSONAlFöRSöRJNING
Utvecklingen av Försvarsmaktens reformerade personalförsörjning inleddes i 
och med 2001 års försvarsbeslut. Grunden till reformbehovet var den nya internationella inriktning som Försvarsmakten skulle utvecklas mot. Det fanns 
behov av att utveckla personalförsörjningen till följd av den omorganisation 
och personalavveckling som försvarsbeslutet kom att innebära. Försvarsutskottet pekade också på olika ineffektiviteter i myndighetens resursutnyttjande, bland annat fanns ett behov av att förstärka och samordna arbetsgivararbetet. Utskottet ansåg även att det borde vara ett naturligt inslag i 
officersyrket att delta i internationella insatser.8
 Försvarsutskottet hade vid ett flertal tillfällen begärt en redovisning från 
regeringen om ett sammanhållet reformerat personalförsörjningssystem. 
Under hösten 1999 tillsatte regeringen Personalförsörjningsutredningen, som 
bedrevs i samverkan med Försvarsberedningen. Under hösten 2001 lämnade 
försvarsberedningen i rapporten Ny struktur för ökad säkerhet - nätverksförsvar 
och krishantering (Ds 2001:44) sin syn på utformningen av ett nytt personalförsörjningssystem. Personalförsörjningsutredningens betänkande Personal 
för ett nytt försvar (SOU 2001:23) låg till grund för personalförsörjningsavsnittet i inriktningspropositionen Fortsatt förnyelse av Totalförsvaret (inför 
försvarsbeslutet 2001). Där konstaterade regeringen att personalförsörjningssystemet behövde reformeras.9
7 Bet. 2004/05:FöU4, bet. 2005/06:FöU5, bet. 2006/07:FöU1, bet. 2008/09:FöU1. 
8 Bet. 2001/02:FöU7.
9 Prop. 2001/02:10.

16RIKSREVISIONEN Försvarsmaktens personalförsörjning – med fokus på officersförsörjningen
 Mot bakgrund av denna redovisning fastslog Försvarsutskottet i försvarsbeslutet 2004 att regeringen i sin inriktningsproposition och på grundval av 
Personalförsörjningsutredningens förslag och Försvarsberedningens rapport 
hade lämnat den redovisning som försvarsutskottet tidigare hade begärt.10
 ENlIGT FöRSVARSBESlUTET FöR PERIODEN 2005-2007 FINNS ETT BEhOV  
 AV ATT FORTSäTTA UTVECKlA PERSONAlFöRSöRJNINGEN
I det efterföljande försvarsbeslutet anslöt sig riksdagen i stort till regeringens 
inriktningsproposition Vårt framtida försvar. Utvecklingen fortsatte mot ett 
insatsförsvar, vilket bland annat ställde bemanningen för den internationella 
verksamheten i fokus. 
 Riksdagen pekade på flera principiella frågor som behöver utvecklas och 
hanteras av Försvarsmakten, bland annat vikten av att omstruktureringen 
tog hänsyn till behovet av personal med rätt kompetens och i rimlig ålderstruktur för aktuella uppgifter. Problemet med en ogynnsam åldersstruktur 
behövde hanteras. Riksdagen framhävde att det var en fördel med en relativt 
stor andel yngre officerare i trupptjänst och färre äldre och högre officerare i 
stabs- och förvaltningstjänst. Dessutom ansåg riksdagen att yrkesofficerare 
främst borde placeras i befattningar som krävde deras unika yrkeskunnande. 
Alternativa karriärvägar borde skapas och militära befattningar borde i ökad 
utsträckning tillsättas genom ansökningsförfarande.11
 REGERINGEN MENAR ATT DET KRäVS FORTSATT UTVECKlING (2008-)
I budgetpropositionen för 2008 konstaterar regeringen att Försvarsmaktens reformering av personalförsörjningssystemet har pågått i fem år. Flera 
åtgärder har emellertid kommit i gång sent och stora delar av det arbete 
som utförts har varit försök eller pilotprojekt. Effekterna av det arbete som 
hittills har genomfört är därför än så länge begränsade. Regeringen menar 
att Försvarsmakten borde ha kunnat redovisa mer konkreta resultat efter fem 
års arbete.12 
  Regeringen konstaterar i den senaste inriktningspropositionen för 
försvaret (våren 2009) att kraven på insatsorganisationens användbarhet, 
tillgänglighet och flexibilitet bör ligga till grund för utformningen av Försvarsmaktens nya personalförsörjningssystem. Enligt regeringen handlar det 
bland annat om ett behov av förändringar avseende anställningsformer, för 
att skapa en insatsorganisation som är mer tillgänglig. Vidare skriver regeringen att de nya kraven på insatsorganisationen gör att ett personalförsörjningssystem baserat på totalförsvarsplikt inte är kostnadseffektivt.13  
10 Bet. 2004/05:FöU4.
11 Bet. 2004/05: FöU4; sid. 142.
12 Prop. 2007/08:1, sid. 26-27.
13 Regeringen avser återkomma till riksdagen med sin syn på frågor avseende totalförsvarsplikten efter att utredningen slutförts och  
 slutbetänkandet remissbehandlats. 

17 RIKSREVISIONENFörsvarsmaktens personalförsörjning - med fokus på officersförsörjningen
Regeringen lyfter även fram vikten av en balans mellan antalet officerare, 
specialistofficerare, civila och soldater. Ett fortsatt överskott av officerare 
och underskott av specialistofficerare kommer sannolikt fortsätta att råda, 
varför det enligt regeringen är angeläget med ytterligare omstrukturering av 
officerskåren.14 
2.2 Bedömningsgrunder
Försvarsmaktens personalförsörjning har återkommande behandlats i 
regeringens budgetpropositioner och inriktningspropositioner för Försvarsmakten. Riksdagen har ägnat frågorna stor uppmärksamhet i de två försvarsbeslut som fattats under 2000-talet. 
 Till följd av riksdagens och regeringens krav har Försvarsmakten, genom 
beslut av överbefälhavaren, vidtagit åtgärder för att tillmötesgå de ställda 
kraven.
 I denna granskning bygger slutsatser och rekommendationer på de krav 
som ställts av riksdagen och regeringen, främst genom försvarsbeslut, regleringsbrev, särskilda regeringsbeslut, budgetpropositioner och andra propositioner samt genom relevant lagstiftning. Granskningen av effektiviteten i 
myndighetens personalförsörjning utgår från Försvarsmaktens beslut. Dessa 
ligger till grund för vidtagna åtgärder för att förändra personalförsörjningen. 
I rapporten har de beslutade åtgärderna följts upp.
 Granskningen har två övergripande utgångspunkter. För det första ska 
Försvarsmaktens personalförsörjning svara mot myndighetens uppgifter.15 
Vad gäller officerare har regeringen betonat vikten av att få tillräckligt med 
personal i värnpliktsutbildningen.16 Riksdagen och regeringen har vid ett 
flertal tillfällen gjort uttalanden om att Försvarsmaktens personalförsörjning 
måste reformeras för att bättre svara mot myndighetens uppgifter. Exempelvis konstateras i budgetpropositionen för 2008 att tillgången på välutbildad 
och motiverad personal är viktig för att regeringen ska ha säkerhetspolitisk 
handlingsfrihet.17 
 För det andra har riksdagen och regeringen ställt krav på att Försvarsmakten ska hushålla med statens resurser.18 Regeringen har betonat att 
utvecklingen inom Försvarsmaktens personalförsörjning måste beakta det 
generella kravet på att hushålla med statens resurser.19 Vidare ska enligt 
Försvarsmaktens verksordning myndigheten ha ett arbetssätt som fokuserar på de effekter verksamheten ska uppnå, i form av uppgifter och krav på 
operativ förmåga som regeringen ställer. I all verksamhet ska hög effektivitet 
eftersträvas och god hushållning iakttas.20
14 Prop. 2008/09:140.
15 Prop. 2007/08:1, del 5, utgiftsområde 6, sid. 52-53. Bet. 2001/02: FöU7, sid. 27. Bet. 2004/05: FöU4, sid. 42. Prop. 2007/08:1.
16 Prop. 2004/05:5. I prop. 2001/02:10 påpekade regeringen att yrkesofficerare i första hand borde placeras på befattningar som  
 krävde militär kompetens. 
17 Prop. 2007/08:1, sid. 52-53.
18 1 § lagen (1996:1059) om statsbudgeten. Prop. 2007/08: 1, sid. 142. Se också myndighetsförordningen (2007:515). 
19 Prop. 2007/08:1, sid. 52-53.
20 Försvarsmaktens föreskrifter (FFS 2007:4) om verksamhet vid Försvarsmakten (verksamhetsordning). 

18RIKSREVISIONEN Försvarsmaktens personalförsörjning – med fokus på officersförsörjningen
2.3 Försvarsmaktens uppgifter och organisation
I föregående avsnitt konstaterades att Försvarsmaktens personalförsörjning ytterst ska svara mot behoven som följer av myndighetens uppgifter. 
Nedan följer en redogörelse över Försvarsmakten uppgifter och en kortfattad beskrivning av myndighetens organisation. Redogörelsen utgår från det 
senaste försvarsbeslutet över perioden 2005-2007 samt 2008. 
2.3.1 Styrning mot förmågor
Förmågan till väpnad strid utgör grunden för Försvarsmaktens verksamhet.21 
Dess kärnverksamhet är att förbereda och genomföra insatser med krigsförband samt att utveckla, vidmakthålla och avveckla dessa förband.22 
 Försvarsmakten ska kunna hävda Sveriges nationella integritet och hela 
landet ska kunna försvaras mot väpnat angrepp. Myndigheten ska kunna 
genomföra internationella insatser, i syfte att främja fred och skydda människor. Försvarsmakten ska också kunna stödja det svenska samhället vid 
större kriser.23 Samtidigt ska Försvarsmakten upprätthålla en grundläggande 
försvarsförmåga och kompetens.24 
 Uttryckt i militär operativ förmåga ska Försvarsmakten ha följande 
förmågor:25 
 Förmåga I: hävda Sveriges territoriella integritet och bidra till att förebygga och hantera kriser i vår omvärld genom att medverka i fredsfrämjande 
insatser. 
 Förmåga II: Förmåga att vid ett försämrat omvärldsläge kunna hantera 
händelseutvecklingar och hot som kan drabba Sverige samt kunna öka förmåga till internationella insatser. 
 Förmåga III: Efter allvarlig och varaktigt försämrad omvärldsutveckling 
och successiva beslut av regering och riksdag kunna utveckla förmågan att 
möta olika former av mer omfattande militära operationer som hotar Sveriges fred och självständighet.
 Dessa tre förmågor delas sedan in i operativa delförmågor, till exempel 
att Försvarsmakten samtidigt ska kunna leda och delta i två större insatser. 
Samtidigt ska Försvarsmakten kunna sätta in mindre förbandsenheter i ytterligare tre insatser.
21 1-2 § Förordning (2007:1266) med instruktion för Försvarsmakten.
22 9 § FFS 2007:4.
23 1-2 § förordning (2007:1266) med instruktion för Försvarsmakten.
24 Prop. 2004/05:5.
25 Försvarsdepartementet (2007) Regleringsbrev för budgetåret 2008 avseende Försvarsmakten.

19 RIKSREVISIONENFörsvarsmaktens personalförsörjning - med fokus på officersförsörjningen
2.3.2 Inriktningen mot ett insatsförsvar
I och med det senaste försvarsbeslutet, för perioden 2005-2007, fortsatte 
övergången från ett invasionsförsvar till ett insatsförsvar. Det innebär att försvaret omvandlades mot mindre enheter som skulle vara direkt användbara 
när de behövdes, både i Sverige och utomlands. Av regeringens och riksdagens uttalanden framgår att myndighetens förmåga ska vara nationell såväl 
som internationell.26 Riksdagens försvarsutskott har tydligt påpekat att den 
inte ser någon särskild prioritetsordning mellan nationell och internationell 
försvarsförmåga.27
 Sammantaget ska myndighetens förmåga ha såväl ett nationellt som ett 
internationellt perspektiv; liksom ett kortsiktigt och ett långsiktigt perspektiv. Under 2000-talet har regeringen och Försvarsmakten betonat förmågan 
att lösa uppgifter av internationell karaktär. I budgetpropositionen för 2008 
presenterade regeringen utvecklingen av stridskrafterna för åren 2008-2010. 
Regeringens ambition att öka effekten av och förmågan till fredsfrämjande 
insatser ligger fast. Regeringen betonar också vikten av försvarets flexibilitet 
och användbarhet. Svenska förband och förmågor ska vara mer tillgängliga 
och mer flexibla avseende insatser, uppgifter och partners vare sig det gäller 
i Sverige, i Europa eller i övriga världen.28
2.3.3 Försvarsmaktens organisation
Fram till årsskiftet 2008-2009 har Försvarsmaktens organisation för att 
lösa sin kärnverksamhet utgjorts av en ledning, en insatsorganisation och en 
grundorganisation. Denna organisation har varit gällande under den period 
som granskats.29 
  Myndighetsledningen finns i högkvarteret och består ytterst av överbefälhavaren och generaldirektören. högkvarterets främsta uppgift är att arbeta 
med verksamhetsledning, men även med militärstrategiska frågor och myndighetens utveckling. högkvarteret är Försvarsmaktens huvudsakliga kontaktyta mot regeringen.
 Uppbyggnaden av insatsorganisationen och de olika förbanden i beredskap, det vill säga myndighetens så kallade förbandsproduktion, sker i 
Försvarsmaktens grundorganisation. Kartan i slutet av detta kapitel skildrar 
enheterna i grundorganisationen. Grundorganisationen består av utbildningsförband, centrum och skolor. 2008 fanns i Sverige 19 utbildningsförband, 14 skolor och 8 centrum. I grundorganisationen finns även insats26 Prop. 2004/05:5; Bet. 2004/05:FöU4.
27 Bet. 2004/05:FöU4.
28 Prop. 2007/08:1.
29 I januari 2009 inleddes en omorganisation inom Försvarsmakten. Den tidigare organisationsuppdelningen ersätts nu av en  
 förbandsdel, bestående av insatsförbanden, en ledningsdel och en stöddel. Dock används fortfarande begreppet grundorganisation i den senaste inriktningspropositionen för försvaret (prop. 2008/09:140).

20RIKSREVISIONEN Försvarsmaktens personalförsörjning – med fokus på officersförsörjningen
resurser i beredskap i form av bland annat skyddsstyrkor, beredskapstroppar 
 och hemvärnsförband. Försvarsmaktens skolor och centrum har en inriktad utbildning för officerare och värnpliktiga. Det kan till exempel handla 
om officersutbildning, utbildning i underrättelse- och säkerhetstjänst och 
stridsutbildning på individ, kompani, bataljons- och förbandsnivå. Skolorna 
bedriver också taktik- och teknikutveckling.
  Inom grundorganisationen finns ett mångfacetterat behov av personal. 
Det handlar till exempel om stabsuppgifter, beredskap och värnpliktsutbildning. Försvarsmakten har inte bara i uppgift att lösa militära uppgifter, 
myndigheten är också en förvaltningsmyndighet med hithörande uppgifter 
och kompetensbehov. I myndigheten finns därför personal med civil kompetens som till exempel mekaniker, tolkar, administratörer, läkare och sjuksköterskor. Erfarenhet har i vissa fall legat till grund för vilka behov av officerare 
som finns till exempel vid värnpliktsutbildning. I andra fall finns lagar och 
förordningar att förhålla sig till. Personal som arbetar med förvaltning och 
myndighetsstöd har inga särskilda krav på tillgänglighet för insats. Viss personal bör inte vara placerad i insatsorganisationen medan annan personal 
kan vara placerad i förband med låg beredskap. 
 Insatsorganisationen består av krigsförband inom armén, marinen, 
flygvapnet, lednings- och underrättelseområdet, logistik och nationella 
skyddsstyrkor (hemvärn). Förbanden har olika beredskapstider, från 30 
dagar upp till 360 dagar eller längre.30 För krigsförbanden i insatsorganisationen beskrivs personal- och kompetensbehovet i så kallade TOEM (Taktisk 
Organisatorisk Ekonomisk Målsättning). Personalbehovet inom insatsorganisationen vid en given tidpunkt beror till stor del på om det pågår eller 
planeras genomföras insatser. Kravet på beredskap har också inverkan på 
personalbehovet. Den personal som bemannar förbanden i insatsorganisationen arbetar till vardags inom grundorganisationen, exempelvis som 
yrkesofficerare, eller i det civila samhället, till exempel reservofficerare eller 
värnpliktig personal. Vid deltagandet i internationella fredsbevarande och 
fredsframtvingande insatser runtom i världen behövs personal som kan rotera 
mellan genomförande av insats, återhämtning och utbildning. Personalen 
verkar i dessa förband endast under en begränsad tid. Deltagande i insatser 
ställer speciella krav på personalens kompetens och struktur. På grund av 
ålder, fel kompetens jämfört med efterfrågad, medicinska skäl, fysisk status 
etcetera är inte alla yrkesofficerare aktuella för internationell tjänst.31 
  De förband som ingår i insatsorganisationen har normalt inte kunnat användas för internationella insatser. lagen (1994:1809) om totalförsvarsplikt32 
 begränsar i vilken mån plikten kan användas för att beordra värnpliktiga till 
tjänstgöring. Flertalet yrkesofficerare i Försvarsmakten har heller inte ett krav 
på sig i sitt anställningsavtal att behöva göra internationell tjänstgöring.
30 Med övriga förband avses förband med den lägsta beredskapen. Källa: 7 § FFS 2007:4. 
31 Försvarsmakten (2008), Uppföljning av Personalläget i FM totalt, Utfall – kvartal 1. 2008 (janmars).
32 Regeringen ser för närvarande över pliktlagen.

21 RIKSREVISIONENFörsvarsmaktens personalförsörjning - med fokus på officersförsörjningen
 Försvarsmakten har därför på frivillig väg rekryterat såväl officerare 
som soldater för internationell tjänstgöring. Dels organiseras och utbildas 
förband speciellt för den insats som ska genomföras. Dels finns ett antal 
så kallade registerförband33 som är bemannade med personal som har i sitt 
anställningskontrakt förbundit sig att delta i utlandsinsatser.
 FöRSVARSMAKTEN I SVERIGE34
Boden
Norrbottens regemente I 19
Artilleriregementet A 9
Försvarsmaktens logistik (FMLOG):
Försörjningsdivisionen
Luleå
Norrbottens flygflottilj F 21
Umeå
Totalförsvarets skyddscentrum
SkyddC
Kungsängen
Livgardets LG
Försvarsmusikcentrum FöMusC
Stockholm
Högkvarteret HKV
Rekryteringscentrum RekryC
Militärhögskolan Karlberg MHS K
FMLOG: Ledning
Vällinge
Hemvärnets stridsskola HvSS
Berga
Amfibieregementet Amf 1
Fjärde sjöstridsflottiljen 4.sjöstridsflj
Örebro
Försvarsmaktens telenät- och
markteleförband FMTM
Linköping
Försvarsmaktens helikopterflottilj Hkpflj
Karlskrona
Marinbasen MarinB
Tredje sjöstridsflottiljen 3.sjöstridsflj
Första ubåtsflottiljen 1.ubflj
Sjöstridsskolan SSS
FMLOG: Servicedivisionen
Ronneby
Blekinge 
flygflottilj F 17
Revingehed
Södra skånska
regementet P 7
Halmstad
Luftvärnsregementet Lv 6
Militärhögskolan Halmstad MHS H
Försvarsmaktens tekniska skola FMTS
Göteborg
Försvarsmedicincentrum FörmedC
Eksjö
Göta ingenjörregemente Ing 2
Totalförsvarets ammunitions- och
minröjningscentrum SWEDEC
Såtenäs
Skaraborgs flygflottilj F 7
Skövde
Skaraborgs regemente P 4
Trängregementet TrängR
Markstridsskolan MSS
Karlsborg
Livregementets husarer K 3
Arboga
FMLOG: Teknikdivisionen
Enköping
Ledningsregementet LedR
Uppsala
Försvarsmaktens underrättelse- och
säkerhetscentrum FMUndSäkC
Luftstridsskolan LSS
33 Registerförbanden är anmälda till olika styrkeregister som administreras av EU, FN eller Nato. Registren har olika beredskapstider,  
 från 30 dagar upp till 360 dagar . Källa: http://www.mil.se/sv/I-Sverige/Forbandi-beredskap/
34 http://www.mil.se/upload/Kartor/fm_sverige.jpg

22RIKSREVISIONEN Försvarsmaktens personalförsörjning – med fokus på officersförsörjningen

23 RIKSREVISIONENFörsvarsmaktens personalförsörjning - med fokus på officersförsörjningen
3 Försvarsmaktens bemanning
I detta kapitel behandlas bemanningen inom Försvarsmakten. Syftet är att 
svara på frågan om Försvarsmakten har haft tillgång till den personal och 
kompetens som behövts för att lösa sina uppgifter. Bakomliggande orsaker 
till eventuella problem kring bemanningen behandlas mer utförligt i kapitel 4 
och 5. 
 Vi har besvarat frågan genom att skildra Försvarsmaktens ålders- och 
befälsstruktur och myndighetens egen statistik och uppföljning av bemanningen. Vidare har förbandens månadsrapportering till högkvarteret, myndighetens egen uppföljning av förbandsverksamheten och av Utlandsstyrkan 
analyserats. Intervjuer med personalchefer, anställda med utbildningsansvar 
med flera samt chefer för utbildningsförband, skolor och centra liksom har 
också genomförts.35 Intervjuer har också genomförts på Försvarsmaktens 
högkvarter, bland annat med representanter för myndighetens ledning 
(FMl). 
 Utgångspunkten i detta kapitel är riksdagens och regeringens uttalanden 
om att personalförsörjningen ska svara mot myndighetens uppgifter.36 Som 
har nämnts tidigare avses med personal yrkesofficerare, men det kan även 
inkludera civila som har nyckelbefattningar.
3.1 Ålders- och befälsstrukturen
I Försvarsmaktens årsredovisningar redovisas olika indikatorer som knyter 
an till personalsituationen inom myndigheten. Det handlar bland annat om 
volymer av yrkesofficerare och civilanställda sett ur olika perspektiv, till exempel ålder och kön. 
 Två indikatorer på personalsituationen är ålders- och befälsstrukturen 
bland officerare. Riksdagen har i försvarsbeslutet för perioden 2005-2007 betonat vikten av att personalen har rätt kompetens och en rimlig åldersstruktur för myndighetens uppgifter.37 här följer en redogörelse för myndighetens 
ålders- och befälsstruktur. 
35 Se kapitel 1.3.1 för mer information om urval och tidsperiod.
36 Prop. 2007/08:1, del 5, utgiftsområde 6, sid. 52-53. Bet. 2001/02: FöU7, sid. 27. Bet. 2004/05: FöU4, sid. 42.
37 Bet. 2004/05:FöU4, s. 142. 

24RIKSREVISIONEN Försvarsmaktens personalförsörjning – med fokus på officersförsörjningen
3.1.1 Den felaktiga personalstrukturen har förvärrats över tid
Åldersstrukturen bland yrkesofficerarna är av betydelse för myndighetens 
användning av sin personal. I ett insatsberett försvar krävs en åldersstruktur 
som inte domineras av äldre officerare.38 Kraven på att kunna genomföra 
insatser innebär att det också finnas tillgång till personal som kan avlösa de 
som deltar i pågående insatser. Det behövs ytterligare två eller tre enheter 
som i ett rullande schema ska kunna lösa av en insatt förbandsenhet. Sammantaget ställer detta krav på myndighetens ålders- och befälsstruktur. 
 Försvarsmaktens personal är i en ålders- och befälsmässig obalans. 
Det har myndigheten själv pekat på. Försvarsmakten utvecklar problemen 
med sin ålders- och befälsstruktur i budgetunderlaget inför verksamhetsåret 
2008. Där konstateras att det finns en skev fördelning mellan äldre och yngre 
yrkesofficerare. Det saknas cirka 1500 yrkesofficerare yngre än 35 år och det 
finns ett motsvarande överskott av dem som är äldre än 35 år. Förhållandet 
innebär en brist inom de kompetensområden som krävs, såväl vid förbanden 
som för internationella insatser och beredskap.39 Försvarsmakten konstaterar även att myndigheten har obalanser i ålders- och kompetensinnehåll. 
Försvarsmakten har för många individer i stabs- och förvaltningstjänst i förhållande till förbandstjänstgöring. Myndigheten har en gradmässig struktur i 
obalans, med för många officerare i de högre officersgraderna och för få i de 
lägre.40
 Sedan flera år tillbaka har Försvarsmakten också belyst vikten av att myndigheten kommer till rätta med dessa obalanser. Riksrevisionen kan dock 
konstatera att Försvarsmaktens åldersstruktur inte har utvecklats i önskvärd 
riktning (se diagrammet nedan). Under 2000-talet har medelåldern bland 
yrkesofficerare stigit, vilket är i otakt med målet att förbättra åldersstrukturen 
inom myndigheten. 2008 var medelåldern bland yrkesofficerare drygt 42 år.41 
38 Till exempel har riksdagen i Försvarsutskottets betänkande 2007/08:FöU1uttalat att de rådande åldersstrukturproblemen bör  
 åtgärdas. Samtidigt tar helikopterflottiljen i ett underlag till Riksrevisionen (2009-04-01) upp att den generella målsättningen  
 om lägre medelålder inte gäller alla yrkeskategorier. Till exempel personal i helikopterbesättningar tjänstgör i dessa befattningar  
 fram till flygförarpension. 
39 Försvarsmakten (2007) Budgetunderlag 2008, s. 40. Se även Försvarsmaktens budgetunderlag för 2006.
40 Försvarsmakten (2007) Budgetunderlag 2008.
41 Försvarsmaktens årsredovisningar för åren 2001-2008.

25 RIKSREVISIONENFörsvarsmaktens personalförsörjning - med fokus på officersförsörjningen
Medelålder bland yrkesofficerare
25
27
29
31
33
35
37
39
41
43
45
2001 2002 2003 2004 2005 2006 2007 2008
Genomsnittålder man
Genomsnittsålder kvinna
Genomsnittålder totalt
Källa: Försvarsmaktens årsredovisningar 
liksom åldersstrukturen ger befälsstrukturen en kvalitativ bild av personalstrukturen. historiskt sett har omkring 60 procent av myndighetens officerare varit 
löjtnanter och kaptener. Sedan 2005 har denna andel varit närmare 70 procent. 
Däremot har andelen, och antalet, fänrikar minskat (se diagrammet nedan). 
Relativ andel yrkesofficerare, lägre grader
1995 1996 1997 1998 1999 2000 2001 2002 2003 2004 2005 2006 2007 2008
Relativ andel kaptener
Relativ andel löjtnanter
Relativ andel fänrikar
0,0%
5,0%
10,0%
15,0%
20,0%
25,0%
30,0%
35,0%
40,0%
45,0%
50,0%
Källa: Försvarsmaktens årsredovisningar

26RIKSREVISIONEN Försvarsmaktens personalförsörjning – med fokus på officersförsörjningen
1995 utgjorde fänrikarna omkring 14 procent av officerskåren. Denna siffra 
sjönk under slutet av 1990-talet. Under 2000-talets andra hälft har andelen 
fänrikar minskat ytterligare. 2008 fanns totalt 43 fänrikar (knappt 0,6 procent av yrkesofficerarna). Samtidigt inleddes under 2008 arbetet med att 
införa ett nytt befälssystem, vilket innebar att 260 sergeanter var anställda 
vid inledningen av 2009. Dessa har adderats i stapeln för andelen fänrikar 
år 2008.42 Av statistiken framgår dock att det finns en brist på lägre befäl, 
sett till historiska nivåer. I årsredovisningen för 2008 rapporteras att Försvarsmakten under överskådlig framtid kommer att ha strukturella problem 
kopplade till den anställda personalens kompetens. Den obalans som finns i 
personalförsörjningssystemet kommer att ta flera år att justera.43
3.1.2 Personalstatistiken visar på obalanser i bemanningen 
Av föregående avsnitt framgår att Försvarsmaktens officerare inte har en 
ålders- och befälsstruktur som svarar mot myndighetens behov. Det skulle 
kunna uttryckas som att myndigheten är i strukturell obalans. I detta avsnitt 
behandlas hur Försvarsmakten redovisat förhållandet mellan olika organisatoriska enheters tillgång till personal och deras behov, uttryckt i personalram. 
 Inom Försvarsmakten används ramstyrning mot myndighetens olika 
organisatoriska enheter. Det innebär att varje enhet årligen tilldelas en resursram som i personella termer uttrycks som årsarbetskrafter. Ramen är ett 
resultat av en dialog mellan enheterna och högkvarteret och ska vara ställd 
i relation till de uppgifter som ska lösas på respektive enhet. När det gäller 
personal är ramen uppdelad i militärer, civila, reservofficerare och förstärkningssoldater. 
 Personalramen är ett sätt att bestämma personalbehovet vid en organisatorisk enhet och har använts så av Försvarsmakten när relationen mellan 
behov och tillgång på personal redovisats och analyserats. Av intervjuer med 
handläggare på högkvarteret framgår att statistiken över både personaltillgång och personalramar är osäker. Men den anses ändå ge en rimlig bild 
av det faktiska bemanningsläget inom myndigheten, i form av förhållandet 
mellan personaltillgång och personalram.44 
  I diagrammet nedan redovisas ett försök till att visa differensen mellan den faktiska personaltillgången och den personalram som enheten är 
tilldelad. Ett positivt värde innebär att den organisatoriska enheten har fler 
anställda än vad ramen medger. Ett negativt värde indikerar underskott på 
personal. 
42 Underlag från personalstaben samt Försvarsmaktens årsredovisning för 2008, bilaga 3, s. 25. 
43 Försvarsmakten (2009) Försvarsmaktens årsredovisning för 2008, bil. 3, s. 13.
44 Försvarsmaktens högkvarter har via sin personalenhet fram till 2008 kontinuerligt följt upp tillgången till personal i förhållande till  
 tilldelad ram. Fram till 2008 hänvisades denna analys som en BTD-analys. Numera är denna benämning förbehållen den mer  
 omfattande analys som också avser beakta kompetenser. 

27 RIKSREVISIONENFörsvarsmaktens personalförsörjning - med fokus på officersförsörjningen
Differens mellan tillgång på yrkesofficerare och personalram (2008-03-31)
-30,00% -20,00% -10,00% 0,00% 10,00% 20,00% 30,00% 40,00% 50,00%
A 9
ING 2
LV 6
Ledningsre
SKYDDC
F 7
HKPFLJ
SWEDEC
FMTS
REKRYC
1.UBFLJ
P 4
3.Sjöstridsflj
FMLOG
F 21
I 19
LSS
HVSS
MSS
F 17
SSS
FÖMUSC
4.Sjöstridsflj
UNDSÄKC
P 7
LG
MARINB
Trängrege
FÖMEDC
AMF 1
MHS H
MHS K
FMTM
K 3
HKV
Totalt
Källa: Underlag från personalstaben.
I diagrammet redovisas personalsituationen på Försvarsmaktens utbildningsförband, skolor och centra.45 Som helhet indikeras en god matchning 
mellan ram och tillgång på yrkesofficerare, se översta stapeln (Totalt) i diagrammet. Men i regel är enheternas bemanning (personalstock) inte matchad med personalramen. Omkring en tredjedel av enheterna har antingen tio 
procent fler eller färre än den tilldelade ramen.
 ANAlyS AV STATISTIKEN
I en uppföljningsrapport från Personalstaben på högkvarteret analyseras 
personalläget för första kvartalet 2008 med hjälp av ovan redovisade statistik. Av rapporten kan konstateras att omkring en tredjedel av enheterna 
har antingen tio procent fler eller färre än den tilldelade ramen. Det finns 
flera enheter som lider brist på personal. Sju av förbanden saknar mer än tio 
procent av de yrkesofficerare som skulle ha funnits enligt personalram och 
bedöms därför ha en brist på personal. Det ska vara brist på bland annat 
helikoptertekniker, ubåtspersonal och olika specialistkompetenser. 
45 högkvarter (hKV), livregementets husarer (K 3), Försvarsmaktens telenät- och markteleförband (FMTM), Militärhögskolan  
 Karlberg (MhS K), Militärhögskolan halmstad (MhS h), Amfibieregementet (AMF 1), Försvarsmedicincentrum (FöMEDC),  
 Trängregementet (TrängR), Marinbasen (MARINB), livgardet (lG), Södra skånska regementet (P 7), Försvarsmaktens underrättelse- och säkerhetscentrum (UNDSäKC), 4. Sjöstridsflottiljen, Försvarsmusikcentrum (FöMUSC), Sjöstridsskolan (SSS),  
 Blekinge flygflottilj (F 17), Markstridsskolan (MSS), hemvärnets stridsskola (hVSS), luftstridsskolan (lSS), Norrbottens  
 regemente (I 19), Norrbottens flygflottilj (F 21), Försvarsmaktens logistik (FMlOG), 3. Sjöstridsflottiljen, Skaraborgs regemente  
 (P4), 1. Ubåtsflottiljen, Rekryteringscentrum (REKRyC), Försvarsmaktens tekniska skola (FMTS), Totalförsvarets ammunitions-  
 och minröjningscentrum (SWEDEC), helikopterflottiljen (hKPFlJ), Skaraborgs flygflottilj (F 7), Totalförsvarets skyddscentrum  
 (SKyDDC), ledningsregementet, luftvärnsregementet (lV 6), Göta ingenjörregemente (ING 2) och Artilleriregementet (A 9).

28RIKSREVISIONEN Försvarsmaktens personalförsörjning – med fokus på officersförsörjningen
 Det är enligt rapporten ett hårt tryck på vissa av arméns förband vad 
gäller yrkesofficerare till internationella insatser. Samtidigt finns också enheter som har en större tillgång på personal än vad ramen medger.46 
  En närmare granskning av personalstatistiken mellan åren 2006-2008 
visar att personalsituationen också varierar inom enheterna mellan åren. Det 
kan bero på flera faktorer. Dels förändras personalramen över åren, samtidigt som personalstocken i stort kan vara oförändrad. Men tillgången på 
personal varierar också över tid, till följd av att personal är sjuk, slutar, byter 
befattning, gör bemanningsuppdrag eller utlandsuppdrag etcetera. Det är 
dock vanligt att förbanden har ett underskott på personal under hela tidsperioden. 
 Med utgångspunkt i personalramarna har myndighetens behov av yrkesofficerare totalt sett under åren 2005-2007 varit relativt stabilt kring 9800 individer. Dock har tillgången på yrkesofficerare samtidigt sjunkit med omkring 
900 individer. Detta innebär att omkring en tiondel av de yrkesofficerare som 
enligt personalramarna behövdes för att lösa myndighetens uppgifter saknades i början av 2008.
 PROBlEM MED STATISTIKEN 
Som nämndes tidigare i detta avsnitt är den statistik som använts för personalstabens månadsvisa och kvartalsvisa uppföljning behäftad med olika 
brister. Generellt sett har det varit svårt att följa personalläget när förbanden 
löpande får nya uppgifter som kan leda till organisationsförändringar och att 
bemanningsläget förändras. Det förekommer bland annat att förbanden har 
varit dåliga på att uppdatera uppgifterna som lämnas till högkvarteret.47
Särskilt statistiken för högkvarteret (stapeln hKV i diagrammet) är missvisande och behöver förklaras. Generellt sett redovisas inte hemliga befattningar bland personalramarna. Däremot redovisas all personal som är 
placerad på en enhet. På så vis överdrivs övertaligheten, vilket får en särskilt 
stor effekt på högkvarteret som har ett antal hemliga tjänster. På högkvarteret ingår också cirka 100 anställda som saknar ram.48 Sammantaget får detta 
effekten att övertaligheten på högkvarteret överdrivs. 
 Metoden att analysera personalram och tillgången av personal övergavs 
under 2008, med anledning av att metoden bedömdes vara alltför trubbig 
och missvisande. 
46 Försvarsmakten (2008), Uppföljning av Personalläget i FM totalt, Utfall – kvartal 1. 2008 (janmars). 
47 Intervju med företrädare för personalstaben. 
48 Det finns en större mängd personal som är placerade på myndighetens enheter, som inte arbetar med kärnuppgifter eller som  
 redovisningstekniskt behövs placeras någonstans. Vid högkvarteret har det bland annat handlat om anställda som arbetar med  
 PRIO, utlandstjänstgörande (till exempel attachéer och stabsofficerare tjänstgörande i Bryssel) samt h-personal.

29 RIKSREVISIONENFörsvarsmaktens personalförsörjning - med fokus på officersförsörjningen
3.1.3 Rapporterade vakanser varierar mellan förbanden
även om statistiken brister så talar myndighetens uppföljning för att det 
både finns förband som har överskott respektive underskott på personal. 
När det gäller underskott på personal rapporterar myndighetens enheter månadsvis in uppgifter om vakanssituationen till högkvarteret genom Tellus, 
ett stödsystem för verksamhetsledning. I genomsnitt har myndigheten mellan åren 2006-2008 haft vakanser på 5-8 procent. Det är dock vanligt med 
en mer omfattande vakanssituation på enhetsnivå. Vid årsskiftet 2006-2007 
hade drygt 27 procent av Försvarsmaktens enheter en vakanssituation med 
tio procent eller fler vakanta befattningar. Ett år senare förefaller problemet 
ha ökat då nära 40 procent av de enheter som rapporterat in till högkvarteret hade en motsvarande vakanssituation.
 VAKANSBEGREPPET ANVäNDS PÅ OlIKA SäTT 
En ytterligare orsak till att det finns brister i statistiken är att begreppet 
vakans används på olika sätt inom myndigheten. Detta framgår av intervjuer 
och av genomgång av månadsrapporter. Många förband hänvisar till vakanser som kan uppstå till följd av utlåning mellan förband, föräldraledighet, 
sjukdom med mera. Sådana personalbrister är emellertid inte en vakans 
enligt den definition som fastslogs 2006-12-12:49
Vakanser är en befattning i den förhandlade och fastställda organisationen som 
inte är besatt och där det inte i överskådlig tid finns en lösning på bemanning. 
Följande skall ej redovisas som vakanser;
– Elever på nivåhöjande utbildning 
– Elever på icke nivåhöjande utbildning
– Tjänstlediga (ledig mindre än 12 månader)
– Internationell tjänst (Tjänstgöring mindre än 12 månader)
– Projekt (Tjänstgöring mindre än 12 månader)
De problem som råder kring myndighetens användning av vakansbegreppet 
kan belysas med en jämförelse mellan de två mått som används vid personaluppföljningen: inrapporterade vakanser och relationen mellan personalram och faktiskt placerade. En korrelationsanalys av Riksrevisionen visar att 
den positiva samvariationen mellan de två vakansmåtten är mycket låg.50 
Det svaga sambandet mellan å ena sidan relationen ram och tillgångsstatistik och å andra sidan det vakansläge som förbanden rapporterar in till högkvarteret indikerar att myndigheten inte använder vakansbegreppet enhetligt.
49 Försvarsmakten (2006) Personalläget - Personal över ram och vakanser. 
50 Eftersom måtten avser att beskriva samma sak ska måtten optimalt korrespondera 1:1.

30RIKSREVISIONEN Försvarsmaktens personalförsörjning – med fokus på officersförsörjningen
 Riksrevisionen kan också konstatera att ovanstående definition får effekten att statistiken över vakanser inte speglar bemanningsläget som uppstår 
på förbanden när personal utför utlandsuppdrag, är föräldraledig, tjänstledig, utlånad inom myndigheten eller sjuk med mera.
3.2 Bemanningen på utbildningsförbanden
Föregående avsnitt behandlade Försvarsmaktens ålders- och befälsstruktur 
samt myndighetens egen uppföljning av personal- och kompetensläget i 
myndigheten. Det förefaller förekomma strukturella problem och personella 
obalanser. Men statistiken är också känslig för kvalitetsbrister i underlagen. 
 I detta avsnitt redovisas en fördjupad granskning av bemanningen på 
myndighetens utbildningsförband, skolor och centra samt Utlandsstyrkan. 
Detta för att undersöka om bemanningen varit i balans med myndighetens 
behov för att lösa sina uppgifter. 
 Undersökningen bygger på förbandens månadsrapportering till högkvarteret, produktionsledningens uppföljning av förbandsverksamheten samt 
intervjuer med förbandschef, personalchef samt utbildningsansvarig personal på 12 förband, skolor och centra.51
3.2.1 Förbandsintervjuer och månadsrapportering visar en brist på personal
Vid intervjuer uppger samtliga förband att det i varierande omfattning har 
saknats personal. Det rör sig om faktiska vakanser, enligt högkvarterets 
definition (se också avsnitt 3.4.5). Men det har också handlat om att den personal förbandet skulle ha haft inte funnits tillhanda till följd av att personalen 
varit tjänstledig, barnledig, i utlandstjänst, utfört ett bemanningsuppdrag 
med mera. Frånvaro av dessa skäl räknas inte in i den gällande definitionen 
av vakans, men förbanden hänvisar ofta till denna sorts frånvaro som vakanser. 
 I volymer handlar det till exempelvis på livgardet om att det saknats 
25-30 procent av officersstyrkan. luftstridsskolan uppger att i medeltal har 
förbandet haft 45-50 vakanser, som mest uppemot 70 vakanser under den 
gångna försvarsbeslutsperioden. Skulle barnledigheter och tjänstledigheter 
räknas in handlar det om uppemot 90 vakanser på luftstridsskolan, av skolans totalt 400 befattningar, under försvarsbeslutsperioden. 
 Vid intervjuerna har även framkommit att förbanden har haft personal, 
men av fel kompetens. Flera förband tar upp att de inte har haft tillräckligt 
många trupputbildande officerare. Vanligt är även att förbanden saknat specialistkompetenser, såsom tekniska officerare. Exempelvis anser anställda 
51 Se kapitel 1.3.1 för mer information om urval och tidsperiod.

31 RIKSREVISIONENFörsvarsmaktens personalförsörjning - med fokus på officersförsörjningen
vid livgardet att bristen på personal för trupputbildning har varit allvarlig. 
Förbandet saknar bland annat erfarna officerare. Vid A 9 uppges att många 
av förbandets officerare saknar rätt erfarenhet och kompetens. P 4 redovisar 
problem med vakanser vad avser teknisk personal och personal för trupputbildning. 
 Månadsrapporteringen som förbanden gör till högkvarteret bekräftar de 
genomförda intervjuerna. I princip samtliga undersökta förband rapporterar 
under perioden om en personalsituation som karaktäriseras av ett vakansläge, brist på personal och tidvis hög arbetsbelastning. Omkring hälften av 
förbanden menar att de har en brist på kompetenser, individer med speciella 
nyckelkompetenser och vissa officerskategorier. 
3.2.2 Ibland låg, ibland hög arbetsbelastning på förbanden
Förutom en brist på personal och kompetens framgår av intervjuer att 
arbetsbelastningen har varierat mellan förbanden och över tid. Det hänvisas till perioder av mycket hög eller för låg arbetsbelastning, vilket påverkar 
behoven av personal. 
 Det finns förband som anger olika problem med att ha haft för lite 
att göra. Exempelvis tar anställda vid P 4 upp att förbandet haft en ojämn 
arbetsbelastning under den gångna försvarsbeslutsperioden. Periodvis 
har förbandet haft för lite att göra, till följd av besparingar. Det innebär att 
förbandet har fått ställa in planerad verksamhet, såsom övnings- och utbildningsmoment. även F 21 tar upp att de delvis haft en överkapacitet i relation 
till uppgifterna. Till följd av att delar av personalstyrkan delvis varit undersysselsatt har förbandet därför lånat ut personal till andra förband och skolor. 
Men förbandet har ändå delvis haft en låg arbetsbelastning.
 Samma sorts problem tas upp i intervjuer med personal från helikopterflottiljen. Uteblivna leveranser av helikoptrar har inneburit att delar av 
personalen haft för lite att göra och varit understimulerad. Men samtidigt ser 
anställda vid helikopterflottiljen allvarligt på att förbandet haft brist på nyckelkompetenser, då det inneburit en sårbarhet och att vissa delar av personalstyrkan har haft för mycket att göra. 
 Dock visar granskningen att det ofta har förekommit perioder med en 
problematiskt hög arbetsbelastning. Flera förband har i månadsrapporteringen kontinuerligt redovisat en hög, till och med mycket hög arbetsbelastning på personalen. Sammantaget tar under perioden 2005-2007 allt fler 
förband i månadsrapporteringen till högkvarteret upp en obalans mellan 
uppdrag/uppgifter och personella resurser. Under 2007 och 2008 beskrev 
ungefär hälften av de undersökta förbanden olika obalanser mellan uppgifter 
och resurser som inneburit en negativ påverkan på genomförd verksamhet. 

32RIKSREVISIONEN Försvarsmaktens personalförsörjning – med fokus på officersförsörjningen
Flera förband menar också att själva personalramen inte varit anpassad till 
uppgifterna. 
 Flera förbandsintervjuer bekräftar bilden av obalanser. Särskilt hänvisas 
till perioder av hög arbetsbelastning på grund av underbemanning. Exempelvis personal vid livgardet påpekar att trupputbildande officerare har haft en 
för hög arbetsbelastning. 
 En orsak till den höga arbetsbelastningen är att antalet tjänstledigheter, 
till exempel för studier, har varit besvärande enligt förbandsrapporteringen. 
Under 2008 handlade det om cirka 8,3 procent av officerskåren, vilket är en 
ökning från föregående år.52 Försvarsmakten förklarar ökningen med att allt 
fler prövar på annat arbete eller studerar. Många av dessa tjänstledigheter 
resulterar i att individen slutar i Försvarsmakten.53 
 Vidare är Tjänstledigheterna ojämnt fördelade på myndighetens enheter. 
Till exempel i mars 2008 hade 3:e och 4:e. Sjöstridsflottiljerna, högkvarteret 
och luftstridsskolan mer än 12 procents tjänstledigheter.54 Under 2007 var 
relativt många officerare vid livgardet tjänstlediga under kortare eller längre 
perioder, vilket bidrog till förbandets ansträngda personalsituation.55
3.2.3 Verksamhetssäkerheten riskeras vid hög arbetsbelastning
Försvarsmaktens säkerhetsinspektion granskade i slutet av 2007 personalläget på två utbildningsförband. En slutsats var att myndigheten var i obalans 
mellan uppgifter och personella resurser. Resultaten bedöms vara generella 
för Försvarsmakten. I granskningsrapporten framhålls att en underbemannad organisation som under lång tid jobbar med vakanser utarmas och får 
en minskad produktivitet. I förlängningen kommer misstag att begås som 
äventyrar säkerheten såväl för egen personal som för tredje part. 
 Säkerhetsinspektionen ville att produktionsledningen skulle redovisa en 
handlingsplan för att ta reda på situationen vid övriga enheter inom myndigheten samt redovisa vilka åtgärder som ska vidtas för att hantera riskerna.56 
  Till följd av de iakttagna bristerna har alla förband och motsvarande 
enheter enligt verksamhetsuppdraget för 2009 i uppdrag att varje år till 
högkvarteret redovisa uppföljningen av det systematiska arbetsmiljöarbetet 
enligt 11 § Arbetsmiljöverkets föreskrift (AFS 2001:1) om systematiskt arbetsmiljöarbete.57 Visserligen är uppföljning sedan länge ett formellt krav för alla 
arbetsgivare, men det har inte tidigare lämnats som ett särskilt uppdrag till 
förbanden med en redovisningsskyldighet till högkvarteret.58
52 Mellan 8-10 procent av yrkesofficerarna är i genomsnitt tjänstlediga till följd av annat arbete inom eller utanför Försvarsmakten,  
 studier, vård av barn samt av övriga skäl. Källa: Försvarsmaktens årsredovisningar för åren 2004-2008.
53 Försvarsmaktens årsredovisning för år 2008, bilaga 3, s. 26.
54 Försvarsmakten (2008) Uppföljning av Personalläget i FM totalt, Utfall – kvartal 1. 2008 (janmars).
55 Månadsrapportering.
56 Försvarsmakten (2008), Balans mellan resurser och uppgifter.
57 Enligt 11 § ska arbetsgivaren varje år göra en uppföljning av det systematiska arbetsmiljöarbetet. Om det inte fungerat bra skall det  
 förbättras. Uppföljningen skall dokumenteras skriftligt om det finns minst tio arbetstagare i verksamheten.
58 Försvarsmakten (2008) VU för 2009, 4.10 pos. 5, s. 23.

33 RIKSREVISIONENFörsvarsmaktens personalförsörjning - med fokus på officersförsörjningen
 Förbandsintervjuer bekräftar delvis säkerhetsinspektionens farhågor. 
Flera förband menar att personalsituationen gör att säkerheten kan påverkas 
negativt. Exempelvis A 9 uppger att förbandets verksamhetssäkerhet inte 
längre är densamma. Personalen räcker inte till och har inte samma erfarenhet som förr. Bristen på instruktörer har gjort att uppföljningen har ökat och 
att det görs mer riskanalyser. Anställda vid P 4 påpekar att det finns risker 
med att inte ha officerare av rätt kompetens och vid Marinbasen menar man 
att situationen inte är hållbar. Fortsätter personalsituationen som den är nu 
befaras olyckor ske.
 Företrädare för Försvarsmaktens ledning pekar på att det har blivit allt 
mer resurskrävande att genomföra utbildningar och övningar, bland annat 
till följd av ökade säkerhetskrav. Det har medfört ett ökat behov på personal, 
vilket inte till del har tillgodosetts.59
3.2.4 Låga sjuktal men viss övertid och rapporterad stress
även om många förband i intervjuer och i sin månadsredovisning tar upp att 
arbetssituationen varit ansträngd, är det förhållandevis få förband som rapporterar om stress och ohälsa. Det innebär dock inte att sådan rapportering 
saknas. Exempelvis i 2007 års förbandsrapportering skriver I 19 och P 4 om 
stress hos befäl och en ökande tendens av stressrelaterade symptom hos 
personalen. 
 Samtidigt har Försvarsmakten låga sjuktal. Dessutom är trenden sjunkande. 2001 var den totala sjukfrånvaron för yrkesofficerare 2,1 procent. 
2008 var sjukfrånvaron endast 1 procent.60 Jämförelsevis kan nämnas att 
Polisen hade 2007 i genomsnitt en sjukfrånvaro på 4,2 procent.61 
  Vad gäller övertid visar den myndighetsövergripande statistiken att varje 
officer under perioden 2003-2007 årligen i genomsnitt tog ut mellan 2,5–4,1 
dagars övertid. Under perioden har det samtidigt varit vanligt med periodvisa övertidsstopp. När övertidsstoppet hävdes 2006 ökade uttaget, för att 
sedan sjunka 2007 när stoppet åter infördes.62 
  Förbanden har i regel begränsningar kring antalet flextimmar som är 
tillåtna på individnivå. Men på flera förband, till exempel I 19, A 9 och P 4, 
talas det om att personalen ofta drar på sig en stor mängd outtagen ledig 
tid. Det påverkar möjligheterna för personalen att kompetensutvecklas efter 
genomförd förbandsutbildning. 
59 Intervjuer med representanter för Försvarsmaktens ledningsgrupp, 2009-05-12.
60 Försvarsmaktens årsredovisningar för åren 2003-2008.
61 Polisens årsredovisning 2008, s. 100. 
62 övertidsstopp förelåg helt eller delvis under 2003, 2004, 2005 och 2007. Källa: Försvarsmaktens årsredovisningar för åren  
 2003-2007.

34RIKSREVISIONEN Försvarsmaktens personalförsörjning – med fokus på officersförsörjningen
3.3 Bemanningen av Utlandsstyrkan 
Att kunna genomföra utlandsinsatser är en central uppgift för Försvarsmakten. Det tar sig bland annat i uttryck i verksamhetsuppdraget som på årsbasis styr förbandens uppdrag/uppgifter och resurser. Där framgår att insatser 
har högre prioritet än förbandsproduktionen när det gäller fördelningen av 
myndighetens resurser. Utöver utlandsinsatser genomförs insatser vid den 
ordinarie verksamheten på utbildningsförbanden. Särskilt flyg- och sjöförbanden utför insatser som en del av sin verksamhet. 
 Som nämnts tidigare i granskningen har förbanden i insatsorganisationen inte kunnat användas för internationella insatser, eftersom lagen 
(1994:1809) om totalförsvarsplikt63 begränsar i vilken mån plikten kan användas för att beordra värnpliktiga till tjänstgöring. Dessutom är det förhållandevis få yrkesofficerare i Försvarsmakten som har som krav i sina anställningsavtal att stå till förfogande för internationell tjänstgöring.
 De internationella insatserna har i stället genomförts inom ramen för 
den författningsreglerade Utlandsstyrkan. Försvarsmakten har i huvudsak på 
frivillig väg rekryterat officerare och soldater för internationell tjänstgöring. 
Sedan har myndigheten organiserat och utbildat förbanden speciellt för de 
insatser som ska genomföras. 
3.3.1 Bemanningen har i huvudsak lösts men med vissa bekymmer
även om bemanningen av Utlandsstyrkan i huvudsak har fungerat så har 
också den haft problem under åren 2005-2008. Månadsrapportering och 
intervjuer visar att Försvarsmakten har haft svårt att fullt ut bemanna insatserna med personal av rätt sorts kompetens. Bemanningen sker till stor 
del med personal som har sina ordinarie befattningar inom myndighetens 
förbandsverksamhet, det vill säga produktionsverksamhet. 
 Månadsrapporteringen visar att Försvarsmakten i antal har kunnat 
bemanna utlandsinsatserna, men det har funnits problem med att bemanna 
vissa befattningar med rätt kompetens. Det har bland annat handlat om 
militär personal inom områden som underrättelser, säkerhetstjänst, förare 
till pansarterrängsbil, logistik, ammunitionsröjning samt sjukvård.64 Ett 
påfallande problem är att Försvarsmakten under hela perioden har haft svårt 
att rekrytera högre stabsofficerare till Utlandsstyrkan.65 Ofta arbetar högre 
officerare med stabsverksamhet. Som framgår av föregående avsnitt finns 
relativt många högre officerare i myndigheten. Men, förklarar personal vid 
Insatsorganisationens bemanningsavdelning, orsaken till svårigheterna med 
att bemanna dessa tjänster är att det varit för få som har sökt dem.66
63 Regeringen ser för närvarande över pliktlagen.
64 Detta bekräftas vid intervju med företrädare för insatsledningen 2009-02-09.
65 Det handlar specifikt om stabsofficerare nivå 3.
66 Problematiken är en följd av utformningen av yrkesofficerarnas arbetsskyldighet för tjänstgöring utomlands.  
 Se prop. 2002/03:26 s. 14.

35 RIKSREVISIONENFörsvarsmaktens personalförsörjning - med fokus på officersförsörjningen
 Enligt företrädare för Försvarsmaktens ledning har myndigheten haft 
svårt att rekrytera medicinalpersonal, officerare knutna till underrättelseverksamhet och staber samt attachéer. Det har också funnits problem med 
personal för logistikverksamhet.67
 Vidare framgår av rapporteringen för Utlandsstyrkan under 2007 ett tilltagande problem med kompetensbrister hos personalen. Dessutom lämnas 
i rapporteringen en kritik till hur rekryteringen hanteras. Görs inte satsningar 
i närtid för att förbättra rekryteringsmetoderna kommer det på sikt bli ett 
strategiskt problem, konstateras det i rapporteringen. Vissa funktioner är 
redan i dagsläget kritiska. Det gäller bland annat personal inom områdena 
underrättelsetjänst, logistik, sjukvård, och ammunitionsröjning. Denna brist 
på personal bedöms enligt rapporteringen gälla oberoende av om Försvarsmakten ändrar metod för att producera insatsförband.68
 Sammantaget har Försvarsmakten i antal i huvudsak kunnat bemanna 
sina utlandsinsatser. Men samtidigt har Försvarsmakten haft problem med 
rekryteringen av vissa kompetenser. 
3.4 Bemanningens följder på verksamheten
Som har konstaterats tidigare i detta kapitel har det på förbanden delvis varit 
en obalans mellan uppgifter och personalresurser. Intervjuer och rapportering visar att dessa obalanser på olika sätt tycks ha påverkat myndigheten. 
Faktorer som stress, trivsel och verksamhetens säkerhet har tagits upp av 
olika företrädare för Försvarsmakten.
 Frågan är emellertid om en begränsad resurstillgång även påverkat myndighetens förmåga att lösa sina uppgifter. I detta avsnitt behandlas därför 
vilken inverkan bemanningen har haft på förbandens verksamhet.
 Inledningsvis redogörs för hur myndigheten i sin egen resultatuppföljning ser på frågan. Därefter skildras vad som har tagits upp i samband med 
intervjuer och månadsrapportering. 
3.4.1 Försvarsmakten har rapporterat om en tämligen hög måluppfyllelse 
Under perioden 2005-2007 redovisar Försvarsmakten i sina årsredovisningar 
att förbandsverksamheten i allt väsentligt nått uppsatta mål.69 Av förbandens 
månadsrapportering framgår också att förbanden ”i huvudsak” löst sina 
uppdrag. Endast i några fall har förbanden redovisat att målsättningar inte 
har kunnat nås. även granskningens intervjuer med företrädare för förban67 Intervjuer med representanter vid Försvarsmaktens ledning, 2009-05-12.
68 Månadsrapportering för US december 2007. 
69 För att styra ambitioner och omfattning av förbandsproduktionen används ett så kallat PersQ-mått, se bilaga.

36RIKSREVISIONEN Försvarsmaktens personalförsörjning – med fokus på officersförsörjningen
den ger intryck av att myndigheten har löst sina uppdrag, trots ett ansträngt 
personalläge. 
 En genomgång av den interna resultatredovisningen på förbandsnivå, 
som är mer detaljerad än genomgången i årsredovisningen, bekräftar ovanstående bedömningar. Under perioden 2005-2007 framgår att målsättningarna för krigsförbanden handlat om PersQ-nivåer på mellan 3 och 5. För 2008 
har PersQ varit 2. PersQ är ett kvalitetsmått för personell kvalitet. Måttet har 
en värderingsskala på fem steg, där steg fem innebär att ”Personalen är fullt 
användbar och har full kompetens och tillräcklig erfarenhet”. Steg tre innebär att ”Personalen har behov av kompletterande utbildning för att kunna 
lösa sina huvuduppgifter på ett tillfredsställande sätt”. För mer information 
om PersQ, se bilaga. 
 Målsättningarna för krigsförbanden har under 2005-2007 ofta legat 
omkring PersQ 3 och PersQ 4. Ofta har målen uppnåtts, men det finns flera 
exempel där så inte varit fallet. Exempelvis förekom under 2007 underskridanden av ställda utbildningsmål inom armén, marinen och flyget. 
 Av den interna redovisningen framgår också detaljer kring olika målsättningar. Exempelvis styrdes förbandsproduktionen under 2005 och 2006 
i regel mot lägre målsättningar på bataljonsnivå än på kompaninivå. Det 
betyder att ambitionerna var högre vid utbildningen av mindre enheter än 
ambitionerna för utbildningsnivån på en högre organisatorisk nivå. Det kan 
tolkas som sänkta ambitioner för förbandsproduktionen. 
 När det gäller Utlandsstyrkan gör Försvarsmakten i sina årsredovisningar 
för samma period bedömningen att myndigheten i huvudsak kunnat svara 
upp mot målsättningarna för pågående utlandsinsatser. Samma bedömning 
görs i månadsrapporteringen för Utlandsstyrkan. Trots att det har varit svårt 
att bemanna vissa befattningar bedöms att organisation, utrustning och 
bemanning för utlandsstyrkan i huvudsak svarat mot de krav och uppgifter 
som varit aktuella för respektive insatsområde. 
3.4.2 Måluppfyllelsen kan dock tolkas på olika sätt 
Sammantaget förefaller Försvarsmakten under den gångna försvarsbeslutsperioden i huvudsak haft tillgång till den personal som myndigheten behövt 
för att kunna lösa sina uppgifter, både avseende produktionen av förband 
och genomförandet av insatser inom ramen för Utlandsstyrkan. Detta trots 
den problematiska bemanningen vid förbanden som granskningen visat på. 
Det finns dock flera faktorer som bör beaktas innan en sådan bedömning 
kan göras. 

37 RIKSREVISIONENFörsvarsmaktens personalförsörjning - med fokus på officersförsörjningen
 MÅlEN SKA GÅ ATT NÅ
Fastställandet av de mål som ska nås är ett resultat av en planeringsprocess. 
I processen ingår att ta hänsyn till vad myndigheten räknar med ska gå att 
klara av.70 Den så kallade förbandsdialogen mellan högkvarteret och förbanden har som ambition att de mål som sätts ska kunna nås, givet de resurser 
som står till buds och den prioritering som fastställts avseende hur resurserna ska styras. Detta bekräftas av intervjuer med företrädare för förbanden, 
styrande funktioner inom högkvarteret och myndighetens ledning. Det gör 
att om resurser, såsom officerare, utgör en begränsande faktor så har det 
inverkan redan innan målen sätts. Därmed går det inte att bara genom att 
följa upp om myndigheten nått sina mål få en tydlig bild av om avsaknaden 
av rätt sorts personal varit en begränsande faktor för Försvarsmaktens verksamhet. 
 Mot bakgrund av detta konstaterande har vi gjort intervjuer med företrädare för förband och Försvarsmaktens ledning samt granskat förbanden 
månadsrapportering och produktionsledningens resultatuppföljning. På så 
vis har en mer nyanserad bild vuxit fram.        
 FöRBANDENS UPPDRAG OCh UPPGIFTER äNDRAS EFTERhAND
Av intervjuer med förbanden framgår att i dialog mellan högkvarteret och 
förbanden ändras och justeras såväl tilldelade resurser som uppgifter till 
förbanden. Flera förband tar i intervjuer upp att uppdragen också kan ändras 
under löpande verksamhetsår. Nya uppgifter kan tilldelas förbanden och 
uppgifter och uppdrag kan dras in. Ofta uttrycker förbanden det som ändrade ambitioner, vilket kan handla om sänkta ambitioner för förbandsproduktionen. 
 Orsakerna bakom behovet av omplanering är flera. Det kan komma av 
oförutsedda händelser, till exempel då beslut fattats om en ny utlandsinsats. 
Men ambitioner kan också behöva justeras för att nå en ekonomisk målbild 
eller för att anpassa uppdrag och uppgifter efter förbandens förutsättningar, 
till exempel mot bakgrund av brist på personal. Representanter för Försvarsmaktens ledning exemplifierar även med att åtgärder har vidtagits mot bakgrund av att regeringen har fattat beslut om utgiftsbegränsningar.71 En chef 
vid myndighetens produktionsledning påpekar dock att själva målen för vad 
förbanden ska uppnå inte ändras.72 Detta bekräftas av genomförda intervjuer 
med förbanden och av månadsrapportering. Förbanden löser i huvudsak 
tilldelade uppdrag och uppgifter, samtidigt som delmål och ambitionsnivåer 
kan ändras. 
70 I direktiv för uppdragsförslag för 2009 tydliggörs att det uppdragsförslag som förbanden lämnar inför verksamhetsplanen för  
 nästkommande år ska vara i balans med tilldelad ram (personal och ekonomiska medel). 
71 Intervjuer med representanter vid Försvarsmaktens ledning, 2009-05-12.
72 Underlag från produktionsledningen, 2009-04-02.

38RIKSREVISIONEN Försvarsmaktens personalförsörjning – med fokus på officersförsörjningen
 Sammantaget innebär detta att kraven på vad förbanden ska klara av 
delvis tycks vara rörliga, även om huvudinriktningen (målen) kvarstår. Målen 
uttryckta i till exempel PersQ kanske inte ändras, men aktiviteterna för att nå 
målen, i form av uppdrag och uppgifter, kan justeras.  
 INRIKTNINGEN STyRS AV PRIORITERINGAR OCh VARIERAR öVER TID 
Vidare framgår av granskningen att ambitionsnivåer och målsättningar 
varierar mellan åren, beroende på hur Försvarsmakten satsar sina resurser. 
I Försvarsmaktens verksamhetsuppdrag ingår en prioriteringslista, som styr 
hur olika verksamheter ska värderas, exempelvis att upprätthålla beredskap, 
att delta i internationella insatser, att fullfölja exportåtaganden eller att producera insatsförband. 
 Utan att gå in i detalj på hur prioriteringarna under åren har sett ut kan 
konstateras att beredskap haft högsta prioritet. Internationella insatser har 
sedan 2006 haft näst högst prioritet. Produktionen av insatsförband har 
legat på en fjärde eller en femteplats i prioriteringslistan. 
 DET FINNS PROBlEM MED ATT ANVäNDA PERSQ SOM STyRMEDEl  
 VID INRIKTNING OCh UPPFölJNING AV FöRBANDSPRODUKTIONEN
Vidare framgår av intervjuer med myndighetens förband och högkvarter, 
inklusive myndighetens ledning, att PersQ-måttet som styrmetod för att 
uppnå en viss kvalitetsnivå vid förbandsproduktionen har ett tolkningsutrymme. Det finns oklarheter kring vad som skiljer de olika nivåerna åt, vilket 
påverkar värderingen av förbandens resultat och ambitionsnivån vid genomförd utbildning. 
  Detta problem bekräftas av Försvarsmaktens rapport avseende intern styrning och kontroll för 2008 enligt förordning (2007:603).73 Avsaknaden av klara 
mätmetoder för att värdera produkterna ska leda till att jämförelser mellan 
olika produkters förmågor försvåras, vilket i sin tur innebär att avvägningsbeslut kan tas på felaktiga grunder. En annan konsekvens är att produktion 
kan utföras till en annan kvalitetsnivå än vad som avsågs, vilket kan leda till 
betydande avvikelser i resursförbrukning.74
73 Förordning (2007:603) om intern styrning och kontroll (FISK)
74 Försvarsmakten (2009), Försvarsmaktens rapport avseende intern styrning och kontroll för 2008 enligt förordning (2007:603), s. 12. 

39 RIKSREVISIONENFörsvarsmaktens personalförsörjning - med fokus på officersförsörjningen
 RIKSREVISIONEN hAR PEKAT PÅ BRISTER VID VäRDERINGEN AV  
 OPERATIV FöRMÅGA
Riksrevisionen har i samband med granskning av årsredovisningen för 2008 
gjort en särskild genomgång av processen för värdering av den operativa 
förmågan. Granskningen avgränsades från frågan om den verkliga förmågans innehåll. Således gjordes inte en överprövning av Försvarsmaktens 
bedömningar. 
 Riksrevisionen bedömde att årsredovisningen för Försvarsmakten 2008 
i allt väsentligt är rättvisande. Genomgången pekade dock på flera olika problem med den förmågeredovisning som regeringen avkräver myndigheten. 
Det fanns bland annat oklarheter kring den terminologi som används vid 
förmågevärderingar. Därför rekommenderades Försvarsmakten att vidareutveckla processen för värdering av den operativa förmågan.75
3.4.3 Bemanningen har påverkat förbandsproduktionen
Som konstaterats i föregående avsnitt ger många förband uttryck för en 
brist på rätt sorts kompetenser. Det kan bero på att personalen inte funnits 
tillhanda, exempelvis på grund av tjänstledigheter och bemanningsuppdrag. 
Men förbanden kan även ha tilldelats nya uppdrag eller uppgifter, som inte 
ingått i vad förbandet planerat och avsatt resurser för. 
 Allmänt sett är det svårt att jämföra eller att mäta enskilda gränssättande 
faktorers inverkan på en verksamhet. Intervjuer och månadsrapportering vittnar om att det ofta handlar om en kombination av flera faktorer, när förbanden förklarar varför ambitionsnivåer sänkts eller delmål inte har uppnåtts. 
 INTERVJUER OCh RAPPORTERING VISAR PÅ NEGATIVA KONSEKVENSER 
Av förbandens rapportering och av intervjuer framgår att flertalet förband tilldelats lägre målsättningar, i form av bland annat PersQ, än vad som förväntats med utgångspunkt i långsiktig planering. Sänkningarna förefaller till stor 
del vara en konsekvens av krav på besparingar, men även av brist på personal och kompetens. Frågan har belysts i Försvarsmaktens rapport avseende 
intern styrning och kontroll för 2008 enligt FISK. Förbanden har inrapporterat om att personal har fel kompetens för de befattningar som de bemannar. 
Detta kan leda till att produktionen inte når ställda mål om förmåga.76 
 
75 Riksrevisionen (2009) Revisionsrapport Försvarsmaktens årsredovisning 2008, med bilaga. 
76 Försvarsmakten (2009), Försvarsmaktens rapport avseende intern styrning och kontroll för 2008 enligt förordning (2007:603), s. 17. 

40RIKSREVISIONEN Försvarsmaktens personalförsörjning – med fokus på officersförsörjningen
 Under perioden 2005-2007 tar ungefär hälften av förbanden varje år i 
månadsrapporteringen upp att verksamheten genomförts med sänkta ambitioner till följd av brist på bland annat personal. Det finns exempel på att genomförd utbildning i vissa fall fått en lägre kvalitet än planerat. Det förekommer också att uppdrag, uppgifter och aktiviteter stryks. Exempelvis skriver 
livgardet 2007 att förbandets personalläge ”(…) nått en omslagspunkt vad 
avser möjlighet att möta uppställda mål.”. A 9 tar i 2007 års månadsrapportering upp att personalen, förutom ekonomin, är den största begränsningen.
 Intervjuer vid förband bekräftar denna bild. När det gäller arméförbanden konstaterar exempelvis företrädare för P 4 att vakanser bidragit till att 
förbandet inte nått sina ursprungliga mål. Personalbrist har gjort att individer som inte haft rätt kompetens fått bemanna vakanta befattningar. Detta 
har i sin tur ställt ökade krav på uppföljning, vilket tagit kraft från ordinarie 
verksamhet. På livgardet har avsaknaden av rätt sorts kompetens varit den 
största gränssättande faktorn. Det saknas bland annat befäl för trupputbildning och anställda vid A 9 uppger att PersQ sänkts till följd av en kombination av brist på personal, materiel och pengar. I 19 uppger att en sänkning 
av förbandets PersQ var en konsekvens av brist på ammunition, på grund av 
besparingar, men även av brist på befäl. 
 även marinens och flygvapnets verksamhet har påverkats av avsaknaden 
av rätt sorts personal. Det finns exempel från flygvapnet om att bemanningen har inneburit en minskad flygtidsproduktion.77
 BEMANNINGSläGET I MyNDIGhETEN PÅVERKAR SKOlORNA
Intervjuer och månadsrapporter visar att personalbrister har medfört att 
kvaliteten och omfattningen av verksamheten har påverkats hos samtliga 
undersökta skolor. Exempelvis har vissa mål i verksamhetsuppdraget på 
Sjöstridsskolan inte kunnat nås, främst beroende på personal- och kompetensbrister. Vissa utbildningsmoment har fått strykas eller genomföras 
med sänkta ambitioner. Också på Markstridsskolan och luftstridsskolan 
rapporteras liknande konsekvenser till följd av brist på personal. På Swedint 
redovisas vakanser som innebär problem med säkerställandet av kvaliteten 
på den internationella kursverksamheten.
 Problemen är en följd av att skolorna till stor del bemannas av personal som normalt sett arbetar på ett utbildningsförband. När det är ont om 
personal på förbanden ska skolorna inte ha fått personal med den sorts 
kompetens som efterfrågats. Det händer också att skolorna inte fått utlovad 
personal överhuvudtaget. 
 
77 Försvarsmakten (2008), Balans mellan resurser och uppgifter och underlag från F 21 (2009-04-07).

41 RIKSREVISIONENFörsvarsmaktens personalförsörjning - med fokus på officersförsörjningen
 äVEN FöRSVARSMAKTENS RESUlTATREDOVISNING TAR UPP  
 KONSEKVENSER TIll FölJD AV PERSONAlBRIST
I underlagen till Försvarsmaktens egen resultatredovisning finns olika exempel på att avsaknaden av personal och kompetens haft negativ inverkan på 
myndighetens verksamhet. 
 Underlagen till 2005 års resultatredovisning tar upp att luftstridsskolans 
utbildningssektion haft en brist på personal som medfört stora problem. 
även Sjöstridsskolan hade ett stort vakansläge, som om inte personalläget 
förbättrades skulle ”menligt” påverka planerad utbildning under 2006. Vidare hade Försvarsmaktens medicinska centrum betydande vakanser, avseende 
medicinalpersonal och psykologpersonal. 
  I underlagen till 2006 års resultatredovisning framgår bland annat att:
 - Tillgången på personal varit den främsta gränssättande faktorn för  
 produktionen. 
-  Bemanningen av US – speciellt med gränssättande kompetenser – leder  
 till försämrade produktionsförutsättningar. 
-  Kontrakterad personal är att likställa med övriga anställda och innebär  
 en ökad belastning på produktionsapparaten. 
-  Personalbristen leder till ökat övertidsuttag liksom antal övningsdygn  
 och därtill hörande ledighetsbehov samt kostnader.
ytterligare ett exempel är P 7 som inte nått vissa målsättningar för förbandsproduktionen, bland annat på grund av att de personella resurserna inte varit 
tillräckliga. Markstridsskolan hade haft en besvärande personaltillgång och 
”väsentliga reduceringar” av stridsträningsverksamheten var nödvändiga 
på grund av personalbrist. även Försvarsmaktens tekniska skola hade ett 
ansträngt personalläge. En tredjedel av de kurser som planerats hade ställts 
in på grund av vakanser. högkvarteret hade efter hand justerat vilka kurser 
som skulle genomföras beroende på bristerna i lärarresurser. Försvarets 
sjukvårdscentrum (Försvarsmedicincentrum) rapporterade att instruktörsförstärkningar från förbanden fungerat dåligt, vilket inneburit ökade kostnader för inköpta lärare.78
 I produktionsledningens underlag till 2007 års resultatredovisning konstateras bland annat att F 17 minskat sin flygtid med 690 flygtimmar samt sänkt 
sina ambitioner inom värnpliktsutbildningen.79 I samma underlag konstateras också att situationen vid ledningsregementet var ansträngt, vilket 
påverkade möjligheterna att lösa 2007 års uppdrag och uppgifter. Totalt 
78 Minskningen var en följd av besparingar och av en ambitionssänkning som hade att göra med prioritering av att bemanna en  
 utlandsinsats. 
79 Det fanns 40 vakanser på officerssidan; 31 individer befann sig i utlandstjänst, 26 individer var i Nordiska stridsgruppen, 30  
 individer var tjänstlediga och det fanns civila vakanser.

42RIKSREVISIONEN Försvarsmaktens personalförsörjning – med fokus på officersförsörjningen
saknades 140 personer.80 När det gäller insatsorganisation och beredskap 
hade ledningsförbanden haft problem med personal- och eller materielbrist.81
 BEMANNINGEN MEDFöR EN öKAD SÅRBARhET
Flera företrädare för förbanden anser att bemanningen har inneburit att 
förbandens verksamhet är sårbar för oförutsedda händelser, i form av exempelvis ytterligare personella bortfall. Exempelvis livgardet uppger att personalen är förbandets främsta akilleshäl och att förbandet saknar utrymme för 
oförutsedda händelser.
 Förbandsintervjuer visar också att bemanningen av vissa nyckelkompetenser är ansträngd. Det handlar om nyckelkompetenser på individnivå, 
ofta förknippade med olika tekniska system. Företrädare på I 19 påpekar till 
exempel att förbandet endast har ett fåtal instruktörer för pansarterrängbilar. 
Förbanden tar även upp att vissa nyckelkategorier i bemanningen är svåra att 
ersätta eftersom det bara är Försvarsmakten själv som kan utbilda dem. 
 BFA UTNyTTJAS PÅ GOTT OCh PÅ ONT NäR PERSONAl SAKNAS
För att klara sin bemanning har flera förband har under perioden korttidsanställt värnpliktig personal och reservofficerare, med det så kallade befälsförstärkningsavtalet (BFA). På så vis har förbanden försökt täcka upp för en 
brist på personal. Av intervjuer med företrädare för flera förband framgår 
emellertid att denna sorts personal inte alltid har samma kompetens eller befogenhet som ordinarie officerare. Det har inneburit att det lagts ned 
resurser på extrautbildning. Det har även medfört att det inte varit möjligt att 
fullt ut lita på kvaliteten i utbildningen.
3.4.4 Bemanningens konsekvenser på längre sikt 
Granskningen visar att ansträngt bemanningsläge får konsekvenser på verksamheten här och nu. Det riskerar också resultera i andra effekter som inte 
nödvändigtvis får omedelbart genomslag, utan som faller ut först på längre 
sikt. Flera förband tar upp att planerad kompetensutveckling inte kunnat 
genomföras, till stor del på grund av att det saknats tid. Vissa personalkategorier som skulle behöva satsas på är få i antal och behövs i produktionen. 
Det kan medföra att de inte ges möjlighet till kompetensutveckling. Vid A 9, 
exempelvis, uppges att förbandets kompetensutveckling fått nedprioriteras 
80 Det fanns 40 vakanser på officerssidan; 31 individer befann sig i utlandstjänst, 26 individer var i Nordiska stridsgruppen, 30  
 individer var tjänstlediga och det fanns civila vakanser.
81 Det fanns 40 vakanser på officerssidan; 31 individer befann sig i utlandstjänst, 26 individer var i Nordiska stridsgruppen, 30  
 individer var tjänstlediga och det fanns civila vakanser.

43 RIKSREVISIONENFörsvarsmaktens personalförsörjning - med fokus på officersförsörjningen
därför att tiden inte räckt till. Anställda vid I 19 menar att det skulle behövas 
ett mer långsiktigt perspektiv på hur kompetensutveckling ska hanteras. 
Förbandet behöver mer tid för kompetensutveckling. även företrädare för 
livgardet konstaterar att förbandet på grund av personalbrist inte fullföljt 
planerad kompetensutveckling. Detta, menar man, är en risktagning på lång 
sikt. 
 även företrädare för personalstaben på högkvarteret uppger att kompetensutveckling av officerare fått stå tillbaka, bland annat som en följd av att 
personalen inte räckt till. 
 Enligt Försvarsmaktens rapport avseende intern styrning och kontroll 
för 2008 enligt FISK har förbanden inrapporterat om en avsaknad av kompetenshöjande åtgärder. I rapporten konstateras att konsekvensen kan bli 
svårigheter att förmågor inte produceras till ställda mål.82 
  Flera förband tar även upp att sänkta ambitioner och inställda övningsmoment kan få allvarliga konsekvenser på längre sikt. F 21 påpekar att 
differensen mellan de mål som satts upp och det faktiska resultatet framför 
allt medför negativa konsekvenser på lång sikt. Sänkta krav och ambitioner 
har inverkan på personalens förmåga. Att återta förlorad kompetens, med inverkan på förmåga, kan bli dyrt. Detsamma gäller den personal som arbetar 
med trupputbildning av värnpliktiga. Det handlar till exempel om officerares 
truppledningsförmåga. 
 Flera förband påpekar även att brist på personal inneburit att uppföljning och dokumentation fått stå tillbaka. Företrädare för förband uppger att 
det saknas tid för förberedelser, redovisning, efterarbete, utvärderingar med 
mera. Att ta tillvara på erfarenheter från utbildningsmoment och övningar 
hinner officerare som arbetar med trupputbildning inte med. I stället har 
personalen behövt koncentrera sin tid på själva genomförandet av soldaters 
utbildning. Detta samtidigt som det finns indikationer på att behovet av 
uppföljning ökar när personal saknas eller har fel kompetens. 
 Representanter för Försvarsmaktens ledning ser risker med låga produktionskrav, eftersom det på sikt utarmar myndighetens kompetens och 
förmåga. Bemanningsläget ses också som ett bekymmer eftersom det har 
saknats resurser för myndighetens kärnverksamhet. Samtidigt framhålls av 
ledningen att förbanden kan ha för höga ambitioner vid trupputbildning och 
för kompetensutveckling av personalen.83 
 
82 Försvarsmakten (2009), Försvarsmaktens rapport avseende intern styrning och kontroll för 2008 enligt förordning (2007:603), s. 17. 
83 Intervjuer med representanter vid Försvarsmaktens ledning, 2009-05-12.

44RIKSREVISIONEN Försvarsmaktens personalförsörjning – med fokus på officersförsörjningen
3.5 Sammanfattande iakttagelser
•	 Det	råder	en	obalans	mellan	Försvarsmaktens	tillgång	till	och	behov	 
 av personal. Obalansen uttrycker sig i en strukturell obalans avseende  
 ålders- och befälsstruktur. Myndighetens officerare har en för hög medelålder och det saknas officerare i de lägre befälsgraderna. Det finns även  
 obalanser i organisationen avseende tillgänglig personal i förhållande till  
 de ramar som ska styra personalresurserna i myndighetens olika organisatoriska enheter.
•	 Merparten	av	myndighetens	utbildningsförband	har	haft	brist	på	personal. Försvarsmakten har även haft svårt med bemanningen av utlandsinsatserna. 
•	 Bristen	på	personal	har	haft	en	negativ	inverkan	på	myndighetens	 
 verksamhet. Visserligen når Försvarsmakten i huvudsak sina mål. 
  Samtidigt framgår av granskningen att avsaknaden av personal har  
 påverkat myndighetens kärnverksamhet och arbetsförhållanden. 
•	 Rådande	personalförhållanden	riskerar	ge	återverkningar	på	sikt,	exempelvis för Försvarsmaktens uppbyggnad av förmåga. Det handlar om  
 avsaknad av kompetens på skolor och förband och att kompetensutveckling och uppföljningsarbete har fått stå tillbaka.

45 RIKSREVISIONENFörsvarsmaktens personalförsörjning - med fokus på officersförsörjningen
4 En personalförsörjning under  
 förändring 
I detta kapitel behandlas Försvarsmaktens insatser för en effektiv personalförsörjning. Undersökningen har genomförts med utgångspunkt i den modell som Försvarsmakten använder för att beskriva det personalstrategiska 
arbetet. Modellen delar in personalförsörjningen i fem områden: attraktion, 
rekrytering, utveckling, nyttjande och avveckling. 
 Inom varje område har en genomgång gjorts (avsnitten 4.2–4.4) av olika 
åtgärder som initierats under 2000-talet. Områden har analyserats som 
enligt Försvarsmakten är väsentliga för ett effektivt personalutnyttjande i dag 
och i framtiden. Genom att utgå från myndighetens fastlagda mål följer vi 
upp resultatet av olika åtgärder. 
 Att granska alla områden är inte möjligt inom ramen för denna granskning. Med utgångspunkt i ovan nämnda modell har därför ett urval gjorts. 
Av särskilt intresse är bland annat resultaten av genomförd rekrytering och 
de aktiva åtgärderna för personalavveckling – åtgärder som är väsentliga för 
att förändra en felaktig sammansättning av personalen.84 
 Granskningen i detta kapitel bygger på information från myndighetens 
årsredovisningar, uppföljning och andra rapporter. Vidare har utredningar 
och forskning inom området analyserats. Intervjuer med företrädare för 
högkvarteret och myndighetens övriga organisatoriska enheter ligger också 
till grund för bedömningen av personalförsörjningen. 
 EN STRATEGI FöR ATT ANVäNDA OCh ANPASSA PERSONAl
Arbetet med att använda och anpassa personalresurserna kan belysas med 
den modell som Försvarsmakten använder för att beskriva sin personalförsörjningsstrategi. Strategin tar avstamp i överbefälhavarens beslut från 2006. 
Enligt strategin ska utvecklingsbehoven inom personalförsörjningsområdet 
identifieras och hanteras ur ett livscykelperspektiv. 
84 Prop. 2007/08:1, utgiftsområde 6, s. 53-55.

46RIKSREVISIONEN Försvarsmaktens personalförsörjning – med fokus på officersförsörjningen
Figur 1:
Operativa krav
och behov
Attrahera och
rekrytera
Utveckla Nyttja Avveckla
Figur 1 är en syntes av de två figurer som Försvarsmakten vanligen använder 
för att illustrera personalsystemet.85 Bland annat framgår att de operativa 
kraven ska vara styrande för personalbehovet.86 
 Väl genomförda antas de olika aktiviteterna i systemet ge positiva bieffekter, enskilt och tillsammans. Exempelvis antas en effektiv rekrytering ge 
lägre utbildningskostnader och troligen lägre personalomsättning. Dessutom kan ett attraktivt innehåll i vidareutbildning och utveckling av personalen 
såväl underlätta rekryteringen i form av fler sökande, som höja kvalitén bland 
dem som söker.87 
4.1 Flera initiativ har tagits
huvuddragen i Försvarsmaktens arbete med att utveckla sin personalförsörjning redovisas i det följande. Avsnittet ger en kronologisk och övergripande 
bild av vad myndigheten har gjort.88
 Som en följd av öB:s beslut om förändringar och utveckling av personalförsörjningssystemet bedrivs flera personaladministrativa projekt:
•	 Arbetet	med	HR-transformation syftar till att uppnå ett enhetligt och  
 effektivt personalarbete. Vid årsskiftet 2008-2009 etablerades ett försvarsmaktsgemensamt hR Center, som har till uppgift att stödja både  
 medarbetare och chefer med såväl alldagliga frågor som beslutsunderlag  
 och specialisthjälp i samband med personalärenden. 
•	 PRIO	HR är ett nytt integrerat resurs- och ekonomiledningssystem som  
 infördes i början av 2009. Systemet syftar till att ge ett starkare besluts-  
 och ledningsstöd, tydligare redovisning och uppföljning samt en effektivisering, rationalisering och framtidsinriktning av Försvarsmaktens  
 processer. 
Förutom ovan nämnda projekt pågår flera andra initiativ som syftar till att 
utveckla personalstrukturen inom myndigheten och skapa förutsättningar för 
ett personalutnyttjande som är anpassat till insatsförsvarets behov: 
85  Försvarsmakten (2007) Budgetunderlag 2008, bilaga 4, s. 13 och Försvarsmakten (2008) Årsredovisning för 2007, bil. 3 s. 3.
86  Försvarsmakten (2007) Budgetunderlag 2008, bilaga 4, s. 13.
87  Försvarsmakten (2006) Årsredovisning för 2005, bil. 3, s. 22. 
88  Se http://www.mil.se/sv/Forsvarsmakten/Dokument/Arsredovisningar/

47 RIKSREVISIONENFörsvarsmaktens personalförsörjning - med fokus på officersförsörjningen
•	 En	förändring	av	Försvarsmaktens	organisationsstruktur,	kallad	den	nya	 
 befattningsstrukturen, har införts vid årsskiftet 2008-2009. Den tidigare  
 organisationsuppdelningen med en grundorganisation och en insatsorganisation har ersatts av en förbandsdel, bestående av insatsförbanden, en ledningsdel och en stöddel. 
•	 Den	24	oktober	2008	fattade	Överbefälhavaren	beslut	om	formerna	för	 
 ett nytt tvåbefälssystem. Beslutet innebar att Försvarsmakten från den  
 1 januari 2009 ska ha två olika befälskategorier och två olika gradsystem,  
 i form av officersgrader och övriga grader. Bakgrunden till beslutet var ett  
 riksdagsbeslut och ett tillhörande uppdrag från regeringen.89 Försvarsmakten har sedan hösten 2007 en specialistofficersutbildning, som är  
 kortare och mer praktiskt inriktad än det 3-åriga akademiskt inriktade  
 officersprogrammet. 
•	 Arbetet	med	ett	utökat	sök- och intresseförfarande pågår sedan en tid  
 tillbaka. Detta sågs som en åtgärd som skulle kunna möta Försvarsmaktens behov av en ökad kontinuitet i vissa befattningar, samt minska  
 behovet av pendling.90 Det fanns också ett behov av att utveckla och  
 förbättra urvalsförfarandet vad gäller kategorier och volymer för att  
 förbättra rekryteringen till internationella befattningar och Utlandsstyrkan.91 
•	 Slutligen	kan	nämnas	att	Försvarsmakten	bedriver	ett	flerårigt	samverkansprojekt som syftar till att utveckla myndighetens värdegrund. Det  
 handlar om att skapa ett gemensamt förhållningssätt vad beträffar  
 normer, attityder och värderingar. Flera medarbetarundersökningar har  
 genomförts och sammanställts av företaget Bikupan. Vid denna gransknings slutskede finns bland annat en sammanfattning av Bikupans  
 rapport om högkvarterets funktionssätt och kulturfrågor inom Försvarsmakten tillgänglig för medarbetare och allmänhet.92 
4.2 Attraktion och rekrytering
Försvarsmaktens attraktion påverkar alla ingående delar i personalförsörjningen. I flera årsredovisningar talas om vikten av att arbeta med attraktion. 
ytterst anses en bristande attraktion leda till en negativ inverkan på den 
operativa förmågan.93 I den senaste inriktningspropositionen för försvaret 
bedömer regeringen att myndighetens attraktionskraft som arbetsgivare är 
en avgörande framgångsfaktor för den fortsatta omställningen av Försvarsmakten.94 
89 Bet. 2007/08:FöU1 och Fö2008/195/MIl.
90 Försvarsmakten (2006) Årsredovisning för 2005, bil. 3 s. 36. 
91 Försvarsmakten (2006) Årsredovisning för 2005, bil. 3 s. 37.
92 Bikupan (2008) IX. Högkvarteret – att bygga förtroende.
93 Försvarsmakten (2009) Årsredovisning för 2008, bil. 3, s. 7. 
94 Prop. 2008/09:140, s. 81. 

48RIKSREVISIONEN Försvarsmaktens personalförsörjning – med fokus på officersförsörjningen
 Försvarsmakten definierar arbetet med att vara en attraktiv arbetsgivare 
som en strategisk fråga, som hålls isär från det mer operativa arbetet med 
personalförsörjning. Det handlar om attraktionskraft dels för att rekrytera, 
dels för att förhindra att värdefull kompetens förloras. 
 Med en utveckling mot frivillighet i stället för plikt som utgångspunkt 
för rekrytering ställs nya krav på information, rekryteringsprocess och incitamentsstruktur. Det handlar såväl som att rekrytera till officersutbildningar 
som att rikta insatserna mot särskilda målgrupper. Regeringen ser nyrekrytering som en avgörande faktor för att inte tillgången till yngre personal ska bli 
otillräcklig för den internationella ambitionsökningen.95 
4.2.1 För många oönskade avgångar
De oönskade avgångarna i myndigheten kan ses som en indikator på myndighetens attraktionskraft.96 Under perioden 2001-2008 har Försvarsmakten 
haft en årlig genomsnittlig omsättning av yrkesofficerare på 7 procent. Men 
variationen mellan åren är stor, som lägst 4 procent (åren 2005 och 2008) 
och som högst 13 procent (2006) och 11 procent (2001), se bilden nedan. 
0%
2%
4%
6%
8%
10%
12%
14%
2001 2002 2003 2004 2005 2006 2007 2008
Personalomsättning bland yrkesofficerare
Källa: Försvarsmaktens årsredovisningar. 
95 Prop. 2007/08:1, utgiftsområde 6, s. 55. 
96 I Försvarsmaktens årsredovisningar redovisas avgångar under området Nyttja. Riksrevisionen har valt att betrakta avgångar som  
 en aspekt av myndighetens attraktionsvärde snarare än av nyttjandet eller användandet av personalen. Riksrevisionens synsätt  
 korresponderar med synsättet i Försvarsmaktens rapport avseende intern styrning och kontroll för 2008 enligt förordning  
 (2007:603). 

49 RIKSREVISIONENFörsvarsmaktens personalförsörjning - med fokus på officersförsörjningen
Ungefär 30 procent av avgångarna har skett genom avgång på egen begäran. 
I Försvarsmaktens årsredovisningar för åren 2001-2007 framgår att dessa 
avgångar är fler än önskvärt. Sedan 2004 är dessutom trenden ökande, se 
diagrammet nedan. 
 De som slutar på egen begäran är ofta unga och för myndigheten viktig 
personal. Avgångarna ska ha inneburit att Försvarsmakten förlorat värdefull 
kompetens vilket medfört negativa konsekvenser för myndighetens verksamhet.97 Exempelvis av de totalt 664 yrkesofficerare som under 2007 lämnade 
myndigheten slutade 243 på egen begäran, vilket är nära 100 fler än myndighetens prognos.98 
2001 2002 2003 2004 2005 2006 2007 2008
Andel uppsägning på egen begäran (yrkesofficerare)
0,0%
0,5%
1,0%
1,5%
2,0%
2,5%
3,0%
3,5%
4,0%
4,5%
Källa: Försvarsmaktens årsredovisningar
Enligt företrädare för personalstaben kommer den nya personalförsörjningen 
att bättre svara mot personalbehoven som följer av den effekt regeringen efterfrågar, det vill säga med fokus på en beredskap ”här och nu” och utlandsinsatser. Det är dock inte lika säkert att systemet svarar lika väl mot myndighetens egna behov av att kunna behålla personal, enligt företrädarna.99 
97 Försvarsmakten (2006) Årsredovisning för 2005, bil. 3 s. 4.
98 Försvarsmakten (2008) Årsredovisning för 2007, bil. 3 s. 35.
99 Intervju med företrädare för personalstaben, 2008-12-18.

50RIKSREVISIONEN Försvarsmaktens personalförsörjning – med fokus på officersförsörjningen
4.2.2 Förbandsintervjuerna bekräftar problemen med att upprätthålla  
 attraktionen
Förbandsintervjuerna bekräftar statistiken över avgångar. Ungefär hälften 
av de förband och skolor som intervjuats har olika problem med att behålla 
sin personal. Problem uppstår särskilt då avgångar sker av personal som 
har nyckelkompetenser. Det finns en handfull faktorer som återkommer vid 
intervjuerna: 
 De upplevda obalanserna mellan uppgifter och resurser sägs av bland annat företrädare för livgardet leda till att personal slutar eller gör något annat, 
till exempel att ”ta en sista minuten”, det vill säga delta i en utlandsinsats. 
Det kan vara en följd av hög arbetsbelastning. Men ett lika stort problem är 
när verksamheter går på sparlåga. På flera förband anges problem som uppstår när löften och förväntningar om verksamheter inte infrias. ytterst leder 
det till att personal söker sig från myndigheten. Motivationen förefaller vara 
en av de viktigaste faktorerna för att upprätthålla attraktionen. 
 Inriktningen mot internationell tjänst anges av några förband som ett problem och en utmaning för Försvarsmakten som arbetsgivare. Det finns en 
oro över vad kravet på att åka på internationella insatser får för personalens 
privatliv, såväl ekonomiskt som praktiskt. 
 På en del förband framhålls att löner och avtal behöver anpassas för att 
vara konkurrenskraftiga. En företrädare för P 4 menar till exempel att Försvarsmakten behöver vara tydligare med vad myndigheten vill när det gäller 
att behålla sin personal. Det ska saknas samordning på området. 
4.2.3 Försvarsmakten rapporterar brister i arbetet med attraktion
I årsredovisningen för 2007 rapporteras att det genomförs olika åtgärder 
som syftar till att stärka myndighetens attraktionskraft. Åtgärderna ska dock 
ha en låg grad av samordning och uppföljning.100 Det saknas också kunskaper om och metoder för hur myndigheten uppfattas som arbetsgivare.101 
 Enligt Försvarsmakten riskerar avsaknaden av ett samordnat attraktionsarbete leda till en organisation med låg effektivitet till hög kostnad samt låg 
utvecklingspotential. Försvarsmaktens arbete för att attrahera har vidare inte 
skett i den takt som planerats, utan ligger fortfarande på en ”kunskapshämtningsnivå”. Enligt myndigheten har andra uppgifter fått större prioritet. 102 
 I årsredovisningen för 2008 återkommer Försvarsmakten till detta 
område. Medel har nu anslagits för att under 2009 utveckla myndighetens 
attraktionsarbete.103 
100 Försvarsmakten (2009) Försvarsmaktens årsredovisning 2008, bil. 3, s. 5-6. 
101 Försvarsmakten (2008) Försvarsmaktens årsredovisning 2007, bil. 3, s. 12.
102 Försvarsmakten (2009) Försvarsmaktens årsredovisning 2008, bil. 3, s. 5-6.  
 Försvarsmakten (2008) Försvarsmaktens årsredovisning 2007, bil. 3, s. 11.
103 Försvarsmakten (2009) Försvarsmaktens årsredovisning 2008, bil. 3, s. 6. Försvarsmaktens rapport avseende intern styrning och  
 kontroll för 2008 enligt förordning (2007:603) tar också upp avsaknaden av sammanhållen attraktionsprocess. Enligt riskanalysen  
 ska bristen åtgärdas av personalstaben senast 2009-09-30. 

51 RIKSREVISIONENFörsvarsmaktens personalförsörjning - med fokus på officersförsörjningen
4.2.4 Behov av rekrytering 
Nyrekryteringen av yrkesofficerare fördelar sig under perioden 2002-2008 
enligt diagrammet nedan. Statistiken visar att nyrekryteringen påverkades 
av genomförandet av Försvarsbeslutet 2004, som innebar en minskning av 
personalstocken (se också avsnitt 4.4). Arbetsgivarverket medgav då inte 
Försvarsmakten att använda de yrkesväxlings- och pensionslösningar som 
använts vid tidigare personalavvecklingar, exempelvis under försvarsbeslutsperioden 2001-2004. I stället genomfördes avvecklingen delvis genom uppsägning av yrkesofficerare, vilket fick en direkt konsekvens för möjligheten till 
nyrekrytering.104 
 Särskilt under 2005 sjönk nyrekryteringen av yrkesofficerare.105 Till följd 
av anställningsstopp och genomförandet av försvarsbeslutet var också nyrekryteringen av civilanställda låg.106 Efterhand har rekryteringen ökat. Prognosen för 2008, att cirka 280 yrkesofficerare skulle nyanställas, överskreds med 
cirka 20 individer.107
Nyanställda yrkesofficerare
YO – man
0
100
200
300
400
500
600
2002 2003 2004 2005 2006 2007 2008
YO – kvinna
Källa: Försvarsmaktens årsredovisningar 2002-2008. 
104 Se till exempel Budgetunderlaget för 2005, s. 72. I prop. 2004/05: 5 s. 92 tog regeringen bland annat upp att kostnaderna var  
 betydande för tidigare användning av särskild pension. Kostnaderna för avveckling av personal under åren 2001-2003 uppgick till  
 ca 2,9 miljarder kronor. Försvarsmakten borde enligt regeringen därför fortsätta att utveckla sina prognosinstrument och noga  
 väga kostnaderna för olika avvecklingsåtgärder mot de effekter som åtgärderna ger.
105 Försvarsmakten (2006) Försvarsmaktens årsredovisning 2005, bil. 3, s. 5. 
106 Försvarsmakten (2006) Försvarsmaktens årsredovisning 2005, bil. 3, s. 13.
107 högkvarteret (2008) Uppföljning av Personalläget i FM totalt, Utfall – kvartal 1. 2008 .

52RIKSREVISIONEN Försvarsmaktens personalförsörjning – med fokus på officersförsörjningen
Rekryteringen kan också belysas genom att undersöka hur många som 
anställdes samma år som en officerskull examinerades.108 Då framkommer 
att många inte har rekryterats direkt efter examination. Totalt under perioden 
2002-2008 nyanställdes omkring 2000 yrkesofficerare samtidigt som 2700 
examinerades.109 Mot bakgrund av diagrammet framkommer att den brist 
på låga befäl, som belysts tidigare i rapporten, har en koppling till kravet på 
tidigare personalavveckling, med tillhörande anställningsstopp.
 UTBIlDNINGSPlATSERNA hAR INTE FyllTS UNDER DE SENASTE ÅREN 
Under de första åren under försvarsbeslutsperioden 2005-2007 låg rekryteringen nere till officersutbildningen. Efter hand rekryteringen återupptagits. 
Dock visar granskningen att alla utbildningsplatser inte har fyllts. Åren 2007 
och 2008 har myndigheten fyllt ungefär tre fjärdedelar av utbildningsplatserna till den grundläggande yrkesofficersutbildningen. För utbildningen av 
specialistofficerare är antagningen 2007 och 2008 något högre: 84 procent. 
Försvarsmakten rapporterar att de sökande ofta saknar behörighet för sökt 
utbildning.110
 Försvarsmakten gör så kallade BTD-analyser av behoven och tillgången 
av kompetens i myndigheten. Analyserna syftar till att ge bättre underlag för 
styrningen av personalförsörjningen. Under de år som BTD-analyser genomförts (2007 och 2008) har målsättningen för antalet elevplatser följt behovet 
som identifierats i BTD-analyserna. Det är i linje med överbefälhavarens 
beslut att BTD-analyser ska ge möjlighet att utveckla korrekta volymer för 
bland annat elevplatser och nyrekrytering.
 Myndighetens egna prognoser visar att många yrkesofficerare kommer 
att pensioneras framöver. Samtidigt ska ett nytt officerssystem etableras. 
Det medför ett stort kommande rekryteringsbehov. Preliminärt ska uppemot 
1000 officerare och soldater behöva rekryteras 2011. Samtidigt är företrädare 
för personalstaben tveksamma till om myndigheten kommer ha den kapacitet som behövs för att rekrytera i den mängd som krävs i framtiden.111 Också 
representanter för Försvarsmaktens ledning menar att det finns en stor 
utmaning i att rekrytera till behoven i framtiden.112
108 Målsättningen för nyrekryteringen ska i princip överensstämma med målet för antalet individer som examineras samma år.  
 Källa: Intervju med företrädare för personalstaben, 2009-03-23.
109 Bygger på ett antagande att samtliga som antogs för utbildning också tog examen. 
110 Försvarsmaktens årsredovisningar för 2007 och 2008.
111 Intervju med företrädare för personalstaben, 2009-02-11.
112 Intervjuer med representanter för Försvarsmaktens ledningsgrupp, 2009-05-12.

53 RIKSREVISIONENFörsvarsmaktens personalförsörjning - med fokus på officersförsörjningen
 REKRyTERING AV KVINNlIGA yRKESOFFICERARE äR INTE TIllRäCKlIG
Enligt Försvarsmakten rekryteringsmål avseende andelen kvinnliga yrkesofficerare skulle kvinnorna utgöra 6 procent år 2007 respektive 9,3 procent år 
2012 av den totala andelen officerare.113 
 Denna målsättning har inte nåtts. Dock har andelen kvinnor i officerskåren ökat kontinuerligt under 2000-talet. År 2002 var 3,6 procent av yrkesofficerarna kvinnor. Motsvarande nivå år 2008 var 4,7 procent.
 Enligt Försvarsmakten har genomförandet av försvarsbeslutet 2004, 
inneburit att nyanställningar inte kunnat ske under en längre tid, vilket också 
fått negativa konsekvenser för rekryteringen av kvinnliga yrkesofficerare.114 
4.2.5 Rekryteringen ska samordnas i allt högre grad
Under 2007 inrättades en särskild enhet för rekrytering vid personalstaben. 
Avsikten är att personalstaben samordnar rekryteringen inom alla områden, 
för alla personalkategorier och mot alla organisationsenheter.115
 Bakgrunden till utvecklingen är att högkvarteret har sett ett behov av att 
ställa myndighetsgemensamma krav på personalen. Syftet med centraliseringen är att säkra kompetenserna inom förbanden och att på ett effektivare 
sätt fördela resurserna, till exempel officersaspiranter, geografiskt och mellan 
de organisatoriska enheterna. I det tidigare systemet rekryterade förbanden 
ofta genom personkännedom och kontakter. Enligt personal vid personalstaben är inte detta en robust metod för att säkerställa att kompetenskraven på 
rekryterna uppfylls.116 
 Företrädare för Försvarsmaktens ledning tar upp att det är viktigt med 
en central granskning och analys vid rekryteringen. Samtidigt påpekas att 
förbanden har en central roll i rekryteringsprocessen. ledningen framhåller 
att myndigheten behöver bli bättre på att tidigt knyta personal, specialistofficerare som yrkesofficerare, till myndighetens organisatoriska enheter.117 
 Försvarsmakten har redogjort för flera brister i planering och genomförande av rekryteringen 2006-2008. Bland annat ska information om rekryteringen ha brustit. Kravspecifikationer behöver revideras och samordningen 
mellan förbanden och högkvarteret är i behov av utveckling. Problemen är 
enligt myndigheten en följd av att utbildningssystemet i grunden förändrats 
under tidspress. Med det personalläge som förelåg och de konsekvenser 
det skulle få att fortsätta utbilda i ett gammalt system bedömdes att det var 
nödvändigt att snabbt gå över till det nya utbildningssystemet.118 
113 Försvarsmakten (2007) Försvarsmaktens årsredovisning 2006, bil. 3, s. 34.
114 Försvarsmakten (2007) Försvarsmaktens årsredovisning 2006, bil. 3, s. 34.
115 Försvarsmakten (2008) Försvarsmaktens årsredovisning 2007, bil. 3, s. 13-14. 
116 Intervju på personalstaben, 2008-09-05. 
117 Intervjuer med representanter vid Försvarsmaktens ledning, 2009-05-12.
118 Försvarsmakten (2008) Försvarsmaktens årsredovisning 2007, bil. 3, s. 12 och Försvarsmakten (2009) Försvarsmaktens årsredovisning  
 2008, bil. 3, s. 7-8.

54RIKSREVISIONEN Försvarsmaktens personalförsörjning – med fokus på officersförsörjningen
 Förbandsintervjuerna bekräftar de problem som Försvarsmakten redogjort för och vittnar även om en skepsis inför centraliseringen av rekryteringen. Ett flertal av förbanden menar att rekryterna tidigt måste få känna en 
tillhörighet till sin arbetsplats. Alternativt behöver rekryteringen styras mot 
de som har för avsikt att stanna på orterna där förbanden är placerade. 
 Vissa förbandsrepresentanter menar att ansvarsfördelningen mellan 
högkvarteret och förbanden för rekryteringen är oklar. även om ett fåtal 
förband menar att det har blivit bättre talas om flera olika problem. På flera 
förband ifrågasätts incitamenten till att ägna sig åt rekryteringsinsatser när 
det är högst oklart om rekryterna fördelas till det förbandet. På Marinbasen 
genomfördes 2007 ett trettiotal rekryteringsintervjuer. Att ingen av rekryterna 
tilldelades Marinbasen ses som ett nederlag. Företrädare för helikopterflottiljen menar att en centraliserad rekrytering har inneburit att förbandet gör 
mindre rekryteringsinsatser i dag jämfört med tidigare.
 I förbandsrapporteringen från 2007 uppehåller sig vissa förband vid vad 
de hävdar är en problematisk rekryteringsprocess. P 4 menar att processen 
behöver rättas till och att förbandens roll vid rekryteringen måste tillvaratas 
bättre. F 21 rapporterar att osäkerheterna kring rekrytering och tilldelning av 
personal skapar frustration bland de anställda och leder till problem i personalplaneringen. 
 MÅlET FöR REKRyTERING GENOM ETT SöK- OCh INTRESSEFöRFARANDE  
 hAR INTE NÅTTS
hittills har sök- och intresseförfarande endast används i begränsad omfattning, till exempel i pilotprojekt. I årsredovisningen för 2008 redovisas att det 
återstår arbete innan rekrytering genom detta förfarande är helt genomförda 
i Försvarsmakten.119 Avsaknaden av administrativa förutsättningar ska ha 
inneburit att målet att bemanna cirka 1000 befattningar genom sök- och 
intresseförfarande inte har kunnat nås. Försvarsmakten har bedömt att först 
när den administrativa omorganiseringen har genomförts finns förutsättningar för att målet för rekrytering genom detta förfarande ska kunna nås. 120
4.3 Utveckling och nyttja
I grundläggande utbildningar och genom vidareutbildningar är det tänkt att 
personalen på olika sätt ska utvecklas. Försvarsmakten talar om initial utbildning som ger förutsättningar för att kunna utföra arbetet och om en vidareutveckling av kompetenserna för att motsvara befattningars krav.121 
119 Försvarsmakten (2009) Försvarsmaktens årsredovisning 2008, bil. 3, s. 2-3.
120 Försvarsmakten (2008) Försvarsmaktens årsredovisning 2007, bil. 3, s. 45.
121 Försvarsmakten (2006) Ag PERS rapport avseende en reformerad personalförsörjning, s. 9.

55 RIKSREVISIONENFörsvarsmaktens personalförsörjning - med fokus på officersförsörjningen
Nyttjandet av personalen är central för att verksamheten ska nå uppsatta 
mål.122 De incitament som påverkar personalens karriärval och rörlighet har 
betydelse för den samlade effektiviteten i personalutnyttjandet. Avtalsfrågor 
är också av betydelse eftersom avtalen reglerar själva förutsättningarna för 
personalutnyttjandet. 
4.3.1 Karriärvägarna i Försvarsmakten
Under en längre tid har Försvarsmakten kritiserats för ett ineffektivt system 
för befordringar och rekrytering. Regeringen och Riksrevisionsverket har i 
olika sammanhang tagit upp att tjänstgöringstiderna är för korta.123 Det ska 
leda till att befattningshavaren sällan behöver ta de långsiktiga konsekvenserna av sitt handlande samt att mycket tid ägnas åt att sätta sig in i nya 
uppgifter. Befattningshavare hinner lämna förbandet innan organisationen 
fått tillbaka en rimlig utdelning på den utbildningsinvestering som gjorts.124 
 Riksrevisionsverket menade att bakom de korta tjänstgöringstiderna ligger att byte av befattning är väsentlig eller meriterande för befordran.125
 I budgetunderlaget för 2005 kommenteras Riksrevisionsverkets synpunkter. Försvarsmakten menar att en stor del av rörligheten bland officerare 
kan förklaras dels som effekter av den stora omorganisationen 2000, och 
dels som en effekt av att med kort varsel bemanna befattningar utomlands. 
I reformeringen av Försvarsmaktens personalförsörjningssystem ska dock 
tjänstgöringstiderna i befattning öka.
 VIlKA KARRIäRER PREMIERAS?
Forskare och utredningar har tagit upp problem som har att göra med vad 
Försvarsmaktens personal används till och vilka uppgifter som premieras.126 
En återkommande slutsats är att incitamentsstrukturen inte stödjer myndighetens kärnverksamhet. Stabs- och planeringsuppgifter premieras, samtidigt 
som det inte finns samma tydliga incitament att arbeta som trupputbildare 
och med skolverksamhet. 
 Karl ydén har i sin doktorsavhandling från 2008, “Kriget” och karriärsystemet. Försvarsmaktens organiserande i fred, kritiserat karriärsystemet. I avhandlingen konstateras att systemet får officeren att gå från en utbildarroll till en 
rad befattningar som primärt är förvaltningspräglade. I centrum står varken 
internationella insatser eller att utbilda soldater.127 
122 Försvarsmakten (2006) Ag PERS rapport avseende en reformerad personalförsörjning, s. 9.
123 Personalförsörjningsutredningen (SOU 2001:23), prop. 2001/02:10, RRV 2002:14, s. 89, Ds 2003:34, s. 65.
124 Personalförsörjningsutredningen (SOU 2001:23), RRV 2002:14, s. 89.
125 RRV 2002:14, s. 101.
126 Se till exempel ydén Karl (2008) ”Kriget” och karriärsystemet och Bikupan (2008), IX. högkvarteret – att bygga förtroende.
127 ydén Karl (2008) ”Kriget” och karriärsystemet, s. 244-245.

56RIKSREVISIONEN Försvarsmaktens personalförsörjning – med fokus på officersförsörjningen
 Företaget Bikupan, som under åren 2004-2009, arbetat på uppdrag av 
Försvarsmakten med att utveckla värdegrundsarbetet, pekar i sina rapporter på flera problem med vad man hänvisar till myndighetens ”planeringsglädje”. En ryckig verksamhetsstyrning och den snabba arbetsrotationen 
har medfört att planering har fått en stor betydelse, medan genomförande, 
granskning och uppföljning har hamnat i skymundan. Bikupan drar slutsatsen den mest effektiva vägen till karriär att är arbeta med planering.128
 Förbandsintervjuerna i denna granskning stödjer ovanstående bild. Företrädare för livgardet anser att en orsak till vakanserna är att det är svårt för 
officerare att göra karriär på förbanden. På P 4 angavs att i dag finns en underförstådd förväntan att alla yrkesofficerare ska kunna göra karriär genom 
att få högre grad, vilket är en olycklig utveckling. 
 Vid intervjuer framkommer att skolorna anses borde ha personal med 
hög kompetens och vara ledande vid utbildning och utveckling. Men av 
granskningen framgår att så är inte fallet. Enligt företrädare för luftstridsskolan, Swedint och Sjöstridsskolan är det inom Försvarsmakten inte attraktivt 
att vara lärare, varken karriärmässigt eller lönemässigt. På luftstridsskolan 
ifrågasätts om Försvarsmakten i dag säkerställer god lärarkompetens. Företrädare för skolan menar att det är komplicerat att använda löneinstrumentet 
för att öka attraktionen och att det därför behövs en gemensam policy om 
sådan lönesättning. 
 Representanter för Försvarsmaktens ledning är också kritisk till hur 
myndighetens karriärvägar fungerat. Incitamenten anses ha varit fel, i den 
meningen att det inte varit tillräckligt belönande att arbeta med trupputbildning.129
 FORTFARANDE PROBlEM MED PERSONAlROTATION
Som nämndes ovan tar bland annat Karl ydén och Bikupan upp personalrotationen som ett problem ur ett effektivitetsperspektiv. Karl ydén menar 
bland annat att chefsbefattningar inom den militäradministrativa sfären 
bemannas av officerare med korta tjänstgöringstider.130 I en rapport om högkvarteret tar företaget Bikupan upp att högkvarteret präglas av för snabb 
personalrotation. 
 Förbandsintervjuerna vittnar om att personalrotation kan vara ett problem, men att den också kan vara en förutsättning för verksamheterna: På 
P 4 talas om ett kort organisatoriskt minne till följd av att personalen ofta 
byter jobb. Rotationen upplevs som ett problem eftersom många befattningar är kompetenskrävande. Flytten av A 9 till Boden medförde en stor 
personalomsättning, eftersom bara en liten del av personalen i Kristinehamn 
128 Se till exempel Bikupan (2008), IX. Högkvarteret – att bygga förtroende.
129 Intervjuer med representanter vid Försvarsmaktens ledning, 2009-05-12.
130 ydén Karl (2008) ”Kriget” och karriärsystemet.

57 RIKSREVISIONENFörsvarsmaktens personalförsörjning - med fokus på officersförsörjningen
(10-12 stycken) följde med i omlokaliseringen. A 9 tvingades då till relativt 
omfattande kompetensutvecklingskurser med den personal som i och med 
försvarsbeslutet placerades på regementet från de nedlagda luftvärns- och 
signalbataljonerna. I mars 2009 hade cirka hälften av de som flyttade upp till 
Boden från Kristinehamn bytt tjänstgöringsort. 
 Vid intervjuer uppges att en viss personalrörlighet är viktig för att bevara 
och utveckla kompetensen. Men detta gäller bara vissa befattningar. Exempelvis anses på F 21 att personalrörligheten är för låg inom myndigheten. 
Det vore bra om yrkesofficerare uppmuntrades att arbeta civilt tidvis för att 
senare återgå till Försvarsmakten. På så vis skulle inflödet av kompetens öka. 
högkvarteret ska dock hindra en sådan dynamik i och med att det är svårt 
för förbanden att få återanställa yrkesofficerare.
 Företrädare för personalstaben bekräftar att det är troligt att officerarna 
fortfarande är för kort tid i sina grundbefattningar. Men det saknas en samlad bild av hur snabbt yrkesofficerare lämnar kärnverksamheten (till exempel 
instruktörstjänst eller plutonchef) för att bli stabsofficer.131 Företrädare för 
Försvarsmaktens ledning framhåller att det är viktigt med en förbättrad kontinuitet på befattningar.132 
 I Försvarsmaktens rapport avseende intern styrning och kontroll för 
2008 FISK konstateras att det finns en hög grad av individuella kompetenser, det vill säga endast en befattningshavare som har god kunskap och 
kompetens för ett funktionsområde. Då rutinbeskrivningar för befattningar 
vid såväl högkvarteret som på förbanden inte har uppdaterats och därmed 
blivit inaktuella, kan konsekvenserna blir svåra när personal slutar arbeta 
på sin befattning.133 Företrädare för personalstaben bekräftar bristerna inom 
högkvarterets användning av verksamhetspärmar, som syftar till att säkra 
kompetensöverföringen och minska friktionen vid personalrotation.134 
 Det finns också indikationer på att befattningsbyten kan vara lönedrivande. Enligt Riksdagens revisorers granskning av lönebildningen inom 
Försvarsmakten från år 2002 har befattningsbyten inom Försvarsmakten en 
stor, om inte avgörande, roll för löneglidning och brister i lönebildningen.135 
 Företrädare för personalstaben tror att rotationshastigheten kommer 
minska i den nya organisationen som infördes 19 januari 2009. Tidigare har 
arbetsgivaren varit mer drivande för personalens karriär. Men nu ska befattningar bemannas genom ett sökförfarande, där individen förväntas vara 
mer aktiv i sitt agerande.136 Vidare finns förhoppningar om att införandet av 
tvåbefälssystemet kommer att minska de negativa effekterna av personalrörligheten.
131 Intervjuer med företrädare vid personalstaben, 2009-02-11 och 2008-09-05.
132 Intervjuer med representanter vid Försvarsmaktens ledning, 2009-05-12.
133 Försvarsmakten (2009) Försvarsmaktens rapport avseende intern styrning och kontroll för 2008 enligt förordning (2007:603), s. 17. 
134 Intervju med företrädare vid personalstaben, 2008-09-05. 
135 Riksdagens revisorer (2002) Giv akt på lönebildningen. 
136  Intervju med företrädare vid personalstaben, 2009-02-11.

58RIKSREVISIONEN Försvarsmaktens personalförsörjning – med fokus på officersförsörjningen
 Samtidigt pekar företrädare för Försvarsdepartementet på att det finns 
flera rörelsedrivande krafter. Den internationella ambitionen medför att 
personalen, inklusive chefer, som en naturlig del i yrkeslivet kommer att 
kombinera tjänstgöring i Sverige med genomförande av utlandsinsatser. 
Kommande organisationsförändringar, bland annat inom högkvarteret, och 
ambitionen att avveckla äldre personal till förmån för fler yngre är andra 
exempel.137 Vidare kvarstår också reglerna om rätt till skatteavdrag för ökade 
levnadskostnader vid dubbel bosättning, vilket påverkar förutsättningarna för 
veckopendling. Reglerna innebär rätt till skatteavdrag upp till två år för ensamstående och sammanlagt längst fem år för sammanboende och gifta.138 
 Riksrevisionen kan också konstatera att regeringen i regleringsbrevet för 
2009 har gett Försvarsmakten i uppdrag att vidta åtgärder för att öka den 
militära personalens tjänstgöringstid i sina befattningar inom central ledning 
och administration samt i internationella lednings- och stabsbefattningar.139
4.3.2 Kompetensutveckling och kraven på certifieringar
 SVÅRT FöR FöRBANDEN ATT PlANERA FöR KOMPETENSUTVECKlING
I kapitel 3 beskrivs hur planerad kompetensutveckling inte kunnat genomföras, till stor del på grund av att det saknats resurser. Sänkta ambitioner vid 
förbandsproduktionen har också inverkan på personalens förmåga.
 Flera förband tar upp att det är svårt att planera sin strategiska kompetensutveckling, eftersom det finns oklarheter kring vad myndigheten 
ska klara av på längre sikt. Dessutom leder personalbrist och ekonomiska 
begränsningar, vilket bland annat påverkar övningsfrekvensen, till att kompetensutvecklingen får stå tillbaka. 
 Vid intervjuer på P 4 och A 9 framhölls svårigheten att planera kompetensförsörjningen eftersom ambitionerna ofta ändras, liksom att personal 
åker på utlandsuppdrag. På livgardet var man av uppfattningen att planeringshorisonten för att planera för personal- och kompetensförsörjningen är 
alldeles för kort. Man behöver åtminstone en planeringshorisont på 2-3 år. 
 På F 21 angavs att förbandet inte har kunnat göra någon långsiktig planering för kompetensutvecklingen. långsiktiga behov har identifierats och 
rapporteras till högkvarteret. F 21 ska dock inte ha fått nödvändiga förutsättningar för att fullfölja kompetensutvecklingen. Vikten av att fullfölja en 
långsiktig övningsplan framhölls vid intervjun. 
 På 3. Sjöstridsflottiljen menade man att det är svårt att få en överblick 
av de sammanlagda kompetenskraven, som bland annat uttrycks genom 
certifieringskrav, och därmed planera för kompetensutveckling.
137 Underlag från Försvarsdepartementet, 2009-04-01. 
138 12 kap. 20 § Inkomstskattelagen (1999:1229).
139  Försvarsdepartementet (2009) Regleringsbrev för budgetåret 2009 avseende Försvarsmakten, s. 25. 

59 RIKSREVISIONENFörsvarsmaktens personalförsörjning - med fokus på officersförsörjningen
 öKADE CERTIFIERINGSKRAV IFRÅGASäTTS AV FöRBANDEN
En del av kompetensutvecklingen är styrd genom krav på certifierande 
utbildningar. Det förekommer att förband ställer sig frågande till certifieringskraven, som de menar har ökat under de senaste åren. Företrädare för 
förbanden har i flera fall framfört uppfattningen att det har gått för långt, 
även om många av kraven på certifieringar är bra. För att möta certifieringskrav tas resurser i anspråk, vilket leder till att officersbehovet ökar. Ofta 
verkar certifieringskrav tillkomma mitt under planerad verksamhet, vilket 
leder till att personal tidvis inte finns på sina befattningar. Ett ytterligare 
problem är enligt flera förband att flera certifieringskrav är onödiga. På I 19 
tyckte förbandschefen att det kändes konstigt att det krävs certifiering från 
Markstridsskolan, belägen i södra Sverige, för att leda en fjällmarsch längs 
t.ex. Kungsleden, något som gjorts i mannaminne och när dessutom många 
anställda är uppväxta i norra Norrland. Däremot ansågs det självklart krävas 
särskild kompetens för genomförande av verksamhet i högalpin miljö. 
 Företrädare för I 19 och A 9 ansåg att de ökade certifieringskraven har 
orsakats av ett egenintresse hos parter som vill driva fram certifieringskrav 
på sina frågor. 
4.3.3 Avtalsfrågor
I detta avsnitt granskas framför allt de avtal som rör Försvarsmaktens användning av personalen ur perspektivet tjänstgöringsskyldighet för tjänstgöring i Utlandsstyrkan samt arbetstidsavtalen. Avtalen styr förutsättningarna 
för myndighetens användande av sin personal.
 Inom högkvarteret har arbetet med avtalsfrågor utökats under de senaste åren. En förhandlingschef har rekryterats. Ett förhandlingsråd och en 
förhandlingsdelegation har instiftats. En arbetsgivaravdelning har skapats 
där enheten för personalvillkor ingår.140
 FöRSVARSMAKTEN hAR EFTERlyST FöRFATTNINGSäNDRINGAR
Försvarsmakten har återkommit i budgetunderlagen med förslag till författningsändringar. I korthet menar myndigheten att dagens insatsorganisation 
ställer nya krav på personalen, och att det därför finns ett behov av att både 
kunna tillsvidareanställa soldater och visstidsanställa befäl och soldater.141
140 Försvarsmakten (2008) Försvarsmaktens årsredovisning 2007, bil. 3, s. 45-46.
141 Försvarsmakten (2007) Budgetunderlag 2008, bilaga 4. Dnr 23 383:51503, s. 5-6 och 9-10. (Försvarsmaktens budgetunderlag för  
 2010 med särskilda redovisningar (BU10/SR). Redan i budgetunderlag som Försvarsmakten lämnade 2004-04-30 lämnades  
 förslag till tidsbegränsad anställning för yrkesofficerare. Motivet till införandet av en tidsbegränsad anställningsform för yrkesofficerare var för att komma tillrätta med en för Försvarsmakten icke ändamålsenlig åldersfördelning, nu och i framtiden. Det 
 talades om en personalförsörjning i obalans och om en strävan mot balans. Källa: Försvarsmaktens årsredovisning för 2005,  
 bil. 3, s. 19-20.

60RIKSREVISIONEN Försvarsmaktens personalförsörjning – med fokus på officersförsörjningen
 Regeringen har avvisat Försvarsmaktens begäran, med hänvisning till att 
utformningen av anställningsvillkoren bör fortsätta vara en fråga för parterna 
på det statliga avtalsområdet.142 I budgetpropositionen för 2008 framgår 
att åldersstrukturproblematiken i officerskåren bör enligt regeringen kunna 
hanteras av Försvarsmakten genom att utnyttja karriärväxling.143 
 Dock i den senaste inriktningspropositionen för försvaret (våren 2009) 
har regeringen svängt i frågan. Nu anser regeringen att det finns ett behov 
av att se över hur längre tidsbegränsade anställningar bäst kan uppnås. En 
utredning ska tillsättas som bland annat ska lämna förslag till de författningsändringar som kan behövas. 144 
 Införandet av ett nytt befälssystem med flera kategorier av befäl är också 
ett initiativ från Försvarsmaktens sida. I maj 2008 beslutade regeringen de 
förordningsändringar som behövs för att införa ett nytt befälssystem.145 
 FRÅGAN OM TJäNSTGöRINGSSKylDIGhET hAR TAGITS UPP AV  
 RIKSDAG OCh REGERING
Propositioner och riksdagsbetänkanden tar upp frågan om yrkesofficerarnas 
eventuella skyldighet att delta i Utlandsstyrkan. Fram till 2004 anställdes 
yrkesofficerare med ett anställningsavtal som inte innebar någon sådan skyldighet. Det stod i kontrast till regeringens åsikt att tjänstgöring utomlands 
bör betraktas som en naturlig del av de anställdas yrkesutövning.146 
 Försvarsutskottet refererade 2007 till regeringens bedömning att anställningsformerna för officerare inte borde lagregleras utan var en fråga 
för parterna på det statliga avtalsområdet.147 Regeringen tog upp frågan i 
budgetpropositionen för 2008 och menade att Försvarsmakten borde ha 
omförhandlat anställningsavtalen med de officerare som inte är skyldiga att 
tjänstgöra i Utlandsstyrkan.148
 FÅ yRKESOFFICERARE äR SKylDIGA ATT TJäNSTGöRA I 
 UTlANDSSTyRKAN
Vid årsskiftet 2007-2008 hade 746 yrkesofficerare, eller 7,7 procent av samtliga yrkesofficerare, ett anställningsavtal som medför en tjänstgöringsskyldighet i Utlandsstyrkan. 
 En chef vid personalstaben tar upp problematiken med att lösa bemanningen av utlandsinsatser med frivillighet som princip. Varje utlandsinsats 
som bemannas genom frivillighet kan bli en förhandlingsfråga om till exem142 Prop. 2001/02:10, s. 190-91, prop. 2007/08:1, utgiftsområde 6, s. 53-55.
143 Prop. 2007/08:1, utgiftsområde 6, s. 53-55.
144 Prop. 2008/09:140, s. 73. 
145 Källa: Prop. 2008/09:1, utgiftsområde 6, s. 49.
146 Prop. 2001/02:10.
147 Bet. 2007/08:FöU1. Se också bet. 2001/02:FöU7 och bet. 2002/03:FöU2.
148 Prop. 2007/08:1, utgiftsområde 6, s. 28. 

61 RIKSREVISIONENFörsvarsmaktens personalförsörjning - med fokus på officersförsörjningen
pel ersättningar och villkor. Osäkerheten riskerar leda vidare till att Försvarsmakten inte kan garantera bemanningen av utlandsinsatser. Visserligen har 
bemanningen till utlandsinsatser hittills fungerat bra, men detta ska ändå 
ses som en säkerhetspolitisk risktagning.149 
  UTlOVADE ÅTGäRDER hAR INTE VIDTAGITS
Traditionellt sett har yrkesofficerarna inte varit skyldiga att delta i Utlandsstyrkan, men från och med 2004 ingår detta krav för alla ny- eller återanställda yrkesofficerare. Representanter för Försvarsmaktens ledning framhåller betydelsen av att Försvarsmaktens officerare som princip är skyldiga att 
genomföra utlandsinsatser.150 
 Försvarsmakten har vid flera tillfällen gjort utfästelser om att öka antalet 
yrkesofficerare som är tjänstgöringsskyldiga för utlandsinsatser. Först sattes 
ett mål om att 50 procent av all anställd personal med placering i insatsorganisationen, som inte redan har denna skyldighet, tecknar ett nytt anställningsavtal under 2007.151 Året efter var målsättningen att under året ”väsentligt öka” antalet officerare som är skyldiga att tjänstgöra i Utlandsstyrkan. 
 Målen skulle nås genom att fråga varje anställd om de är beredda att förändra sina anställningsbevis. Som incitament avsåg Försvarsmakten genomföra aktiva åtgärder i avsikt att uppmuntra individer till att skriva om sina 
anställningsbevis, till exempel genom att aktivt använda lön och befordran.152 
 Försvarsmakten har dock inte realiserat utfästelserna om att vidta 
åtgärder för att öka antalet officerare med skyldighet att tjänstgöra i Utlandsstyrkan.153 Avvikelsen mot uppsatta mål och ambitioner tas heller inte upp i 
de budgetunderlag och årsredovisningar som lämnats till regeringen fram till 
årsskiftet 2008-2009.154
 även Karl ydén konstaterar i sin avhandling från 2008 att trots att det 
är femton år sedan dåvarande överbefälhavare förklarade att internationell 
tjänstgöring skulle vara en avgörande karriärmerit är den fortfarande inget 
krav för befordran.155
149 Intervju med företrädare för personalstaben 2009-02-04. Se också Försvarsmakten (2004) Budgetunderlag 2005, bilaga 8, s. 40.
150 Intervjuer med representanter vid Försvarsmaktens ledning, 2009-05-12.
151 I detta sammanhang är det intressant att Försvarsmakten har svängt i denna fråga. I årsredovisningen för 2001 konstateras att  
 meriter från internationell tjänstgöring inte kan drivas som ett krav för befordran. Källa: Försvarsmaktens årsredovisning för 2001,  
 bil. 5, s. 29.
152 Försvarsmakten (2008) Försvarsmaktens årsredovisning 2007, bil. 3, s. 45-46.
153 Intervju med företrädare för personalstaben 2009-02-05.
154 I årsredovisningen för 2008 (bil. 3, s. 35) redovisas att i slutet av 2009 kommer det vara möjligt för yrkesofficerare att övergå till  
 ett nytt arbetsavtal. Detta är en motsägelse mot tidigare redovisning. Vid inledningen av 2008 rapporterades att redan anställda  
 yrkesofficerare nu ska ha getts möjlighet att omreglera sina anställningsavtal. Källa: Försvarsmakten (2008) Försvarsmaktens  
 årsredovisning 2007, bil. 3, s. 45-46.
155  ydén Karl (2008) ”Kriget” och karriärsystemet.

62RIKSREVISIONEN Försvarsmaktens personalförsörjning – med fokus på officersförsörjningen
 AVTAlEN hAR ENlIGT FöRSVARSMAKTEN INTE ANPASSATS TIll  
 NyA BEhOV
Enligt Försvarsmakten finns problem med nuvarande arbetstidsavtal. I årsredovisningen för 2005 skriver Försvarsmakten att kraven på tillgänglighet för 
de operativa insatsförbanden med hög insatsberedskap innebär att dagens 
arbetstidsavtal med mera behöver ses över.156 I budgetunderlaget för 2007 
rapporterar Försvarsmakten att det finns ett behov av att förändra avtalsstrukturen så att den på ett bättre sätt återspeglar verksamhetens behov av 
att kunna genomföra nationella och internationella insatser, delta i internationell övningsverksamhet samt att genomföra kombinerade övningar med 
sammansatta förband från hela Försvarsmakten och samarbetsländer.157
 Vid luftstridsskolan menar företrädare att arbetstidsavtalen inte är 
anpassade till de variationer i arbetsbelastning som råder. Det uppges ha 
orsakat problem för Sverige vid internationella övningar. På P 4 menar företrädare att avtalen inte är anpassade för till exempel förbandens beredskapsuppgifter, vilket är begränsande för myndigheten som arbetsgivare. Enligt 3. 
Sjöstridsflottiljen är arbetstidsavtalen ett problem då tiden inte räcker till för 
planering, genomförande, utvärdering, underhåll, egen kompetensutveckling 
etcetera.
 Månadsrapporteringen för Utlandsstyrkan 2007 tar upp ett missnöje 
med utlandsavtalet. Problem relaterade till nuvarande avtal ska bland annat 
ha påverkat förbandens effektivitet. 
 En chef vid personalstaben riktar kritik mot den rådande avtalsstrukturen. Arbetstidsdirektivets krav på vila är inte genomfört i skyddsreglerna. 
Dagens system är svårgenomträngligt. Avtalen hänger inte samman och 
kolliderar med varandra. Avtalen ska vara underfinansierade och kraftigt 
kostnadsdrivande. Det ska vidare finnas ett problematiskt förhållande mellan 
lön och prestation, som får konsekvenser för bland annat ansvarigheten i 
organisationen samt leder till en kostnadsineffektiv organisation med höga 
personalkostnader, enligt chefen vid personalstaben.158 
 Denna självkritik bekräftas av Riksdagens revisorers granskning av 
lönebildningen inom Försvarsmakten från år 2002. I rapporten konstateras 
att myndigheten bedriver en mycket kostsam arbetsgivarpolitik. lönenivån 
inom Försvarsmakten är, jämfört med staten i övrigt, hög. Vidare används 
inte lönebildningen som ett instrument för att styra personal och verksamhet. Riksdagens revisorer ifrågasatte därför om Försvarsmaktens löne- och 
personalkostnader var motiverade utifrån verksamhetens krav.159
 I en rapport från FOI konstateras att försvarslönerna har sedan 1995 
haft en relativt sett gynnsam utveckling jämfört med andra samhällssektorer 
156 Försvarsmakten (2006) Försvarsmaktens årsredovisning 2005, bil. 3, s. 26.
157 Försvarsmakten (2006) Budgetunderlag 2007, bilaga 7, s. 12. 
158 Intervju med företrädare för personalstaben 2009-02-04.
159 Riksdagens revisorer (2002) Giv akt på lönebildningen. 

63 RIKSREVISIONENFörsvarsmaktens personalförsörjning - med fokus på officersförsörjningen
och yrkesgrupper. Det också vanligt förekommande i andra länder. En del av 
förklaringen är det starka kårintresset som riskerar att skapa en dubbel lojalitet som försvagar arbetsgivarrollen. Vidare har Officersförbundet en stark 
förhandlingsposition.160 
 Bland annat mot bakgrund av ovanstående problem inleddes 2007 en 
översyn av avtalsområdet. Förhandlingarna under 2008 ledde till att Officersförbundet och SACO Försvar yrkade att förhandlingarna skulle föras över 
till en lokal arbetstidsnämnd som leds av en oberoende ordförande.161 Vid 
skrivande stund (maj 2009) har inte parterna enats om ett nytt avtal. 
4.4 Avveckling av personal 
De senaste åren har Försvarsmakten präglats av genomförandet av de 
åtgärder som beslutades i försvarsbesluten 2000 och 2004. Myndighetens 
mycket stora krigsorganisation har omvandlats till en betydligt mer slimmad 
insatsorganisation. Flera förband har lagts ned eller flyttats till ny ort och en 
betydande avveckling av personal har genomförts, se diagrammet nedan.
Yrkesofficerare och civilanställda per 31 december
2001 2002 2003 2004 2005 2006 2007 2008
0
5000
10000
15000
20000
25000
Yrkesofficerare
Civilanställda
Totalt
Källa: Försvarsmaktens årsredovisningar
160 FOI (2008) Personal och förbandsverksamhet – internationella jämförelser.
161 Officersförbundet (2008) Officersinfo	special	nr	2	2008.

64RIKSREVISIONEN Försvarsmaktens personalförsörjning – med fokus på officersförsörjningen
Under perioden 2001-2008 minskade personalvolymen med ungefär 6 500 
individer.162 Det motsvarar en nära 30 procents reduktion av personalen. 
Nära hälften av personalminskningen ägde rum bland yrkesofficerarna. 
 OlIKA FöRUTSäTTNINGAR FöR PERSONAlAVVECKlINGEN UNDER  
 PERIODEN
Under perioden för försvarsbeslutet 2000 fanns ett antal möjliga sätt för 
Försvarsmakten att avveckla sin personal.163 Förutom det statliga Trygghetsavtalet användes avgångsvederlag, om tre årslöner fördelade på tre år, 
och särskild pension för yrkesofficerare. yrkesofficerare med fullmaktsavtal 
erbjöds att gå i förtida pension vid 55 års ålder eller att under högst tre år 
få ett studiebidrag motsvarande tidigare lön för att utbilda sig till bristyrke 
i offentlig verksamhet.164 Under perioden 2001-2004 lämnade nära 3 600 
yrkesofficerare myndigheten. över hälften av dessa (52 procent) gjorde det 
med särskild pension. 
 För den civila personalen handlade det om entledigande på grund av 
arbetsbrist, erbjudande om pension vid 58 års ålder samt yrkesväxling. 
 Avvecklingen av personal efter försvarsbeslutet 2004 gjordes med andra 
förutsättningar än under tidigare försvarsbeslutsperiod. Det statliga Trygghetsavtalet var nu basen i det stöd som lämnades till personal som sagts 
upp eller som hotats av uppsägning.165 Användningen av särskild pension 
och avgångsvederlag drogs in. De yrkesofficerare vid avvecklingsorter som 
tackade nej till erbjudande om ny placering tillsvidare vid nytt utvecklingsförband blev då entledigade på grund av arbetsbrist eller omlokaliseringsavgångar (yrkesofficerare som inte flyttar till ny ort och därmed slutar på egen 
begäran övergår i Trygghetsavtalets åtgärder). 166 
 Under åren 2005-2008 lämnade nära 2 800 yrkesofficerare myndigheten. 
Av dessa blev ungefär 28 procent uppsagda på grund av arbetsbrist och cirka 
22 procent avgick med pension enligt Trygghetsavtalet.167 
 yRKESOFFICERARE MED FUllMAKTSAVTAl FöRSVÅRAR VID  
 PERSONAlAVVECKlING
En faktor som komplicerar arbetet vid personalavveckling av yrkesofficerare 
är det stora antalet officerare som anställts med så kallat fullmaktsavtal. 
yrkesofficerare med fullmaktsanställning har genom sitt anställningsavtal 
162 Uppgifterna är hämtade från Försvarsmaktens årsredovisningar 2001-2008. 
163 Åtgärderna reglerades i Sammanfattande order avseende Försvarsmaktens omstrukturering, hKV skrivelse 2000-06-20,  
 02 300:67224, ÖB Reviderade order avseende Försvarsmaktens omstrukturering, hKV skrivelse 2001-06-28, 02 300:68181, Yrkesväxling  
 av Försvarsmaktens personal, hKV skrivelse 1999-12-17,16 300:75419 samt hKV Förhandlingsprotokoll med avtal 1999-12-17 SP för  
 yrkesofficerare med fullmakt.
164 Försvarsmaktens årsredovisning för 2004, bilaga 3, s. 6-7. 
165 Försvarsmakten (2005) Budgetunderlag för 2006, bilaga 10, s. 3. 
166 Försvarsmaktens årsredovisning för 2005, bilaga 3, s. 6. 
167 Försvarsmaktens årsredovisningar för perioden 2004-2007. 

65 RIKSREVISIONENFörsvarsmaktens personalförsörjning - med fokus på officersförsörjningen
inte kunnat sägas upp till följd av arbetsbrist. Sedan 1990-talets början delas 
dock inte längre några fullmakter ut.168 
 2004 fanns drygt 3 100 fullmaktsofficerarna, motsvarande 27 procent 
av den totala yrkesofficerskåren. Vid årsskiftet 2008-2009 var de färre, nära 
2000 officerare (motsvarande 22 procent). 
 PERSONAlAVVECKlINGEN hAR GÅTT FöRhÅllANDEVIS Väl
Personalavvecklingen under perioden 2005-2008 genomfördes med större 
framgång än vad som förutsågs när det stod klart att personalavvecklingen 
skulle genomföras utan särskilda åtgärder. I inledningen av 2008 var antalet 
yrkesofficerare och civilanställda i linje den målsättning som satts av Försvarsmakten efter 2004 års försvarsbeslut.169 Vidare blev avvecklingskostnaderna väsenligt lägre än under perioden 2001-2004, vilket är i linje med 
riksdagens bedömning att Försvarsmakten bör undvika permanenta avvecklingskostnader för militär personal. Enligt Försvarsmakten kunde de mest 
långtgående konsekvenserna för ålders- och könsbalansen och kompetensförlusterna minskas genom ett målmedvetet bemanningsarbete.170 Dock har 
personalavvecklingen medfört en strukturell obalans i myndigheten. 
 Som behandlades i avsnitt 4.3 har Försvarsmakten återkommit till 
regeringen för att få ändrade arbetsrättsliga förutsättningar för anställandet 
av personal. Denna önskan finns också med i underlaget som lämnades till 
regeringen 30 januari 2009 och i budgetunderlaget för 2010.171 Fram tills 
den senaste inriktningspropositionen (våren 2009) har regeringen avvisat 
Försvarsmaktens begäran.172 I den senaste inriktningspropositionen för försvaret framgår dock att regeringen avser att utreda behovet av förändringar 
avseende anställningsformer.173
 Emellertid har regeringen betonat vikten av att myndigheten riktar åtgärder mot vissa personalgrupper i syfte att få personalen att lämna myndigheten. Enligt regeringen är sådana åtgärder en nödvändighet för att Försvarsmakten ska få förutsättningar för att rekrytera personal i den omfattningen 
som behövs för att långsiktigt nå en mer balanserad åldersstruktur i officerskåren. Regeringens ståndpunkt har varit att problematiken med åldersstrukturen i officerskåren bör hanteras genom att myndigheten utnyttjar så kallad 
karriärväxling.174
168 I och med förordningen (1992:538) om inrättande och indragning av vissa tjänster vid myndigheter som hör till Försvarsdepartementet reglerades att en fullmaktstjänst skulle dras in av myndigheten om tjänsten var vakant eller skulle bli ledig. De yrkesofficerare som redan var anställda med fullmakt fick behålla anställningsformen.
169 Intervju med företrädare för personalstaben 2008-04-21.
170 Underlag från Försvarsmakten 2009-04-08. Bet. 2004/05:FöU4, s. 142.
171 Försvarsmakten (2009) Försvarsmaktens budgetunderlag för 2010 med särskilda redovisningar (BU10/SR), s. 5-6 och 9-10. ().
172 Prop. 2001/02:10, s. 190-91, prop. 2007/08:1, utgiftsområde 6, s. 53-55.
173 Prop. 2008/09:140.
174 Prop. 2007/08:1, utgiftsområde 6, s. 53-55.

66RIKSREVISIONEN Försvarsmaktens personalförsörjning – med fokus på officersförsörjningen
4.4.1 Avveckling genom karriärväxlingsprogrammet
I Försvarsmakten omfattar karriärväxling förberedelsetid med chefssamtal, en 
samtalserie om livs- och karriärutveckling samt ett externt outplacementprogram som syftar till skapa mål och möjligheter att utanför Försvarsmakten 
hitta en ny försörjning.175 En anställd som ingår i karriärväxlingsprogrammet 
gör det under maximalt fyra månader. Därefter fattar den enskilde beslut om 
att stanna kvar i Försvarsmakten eller att säga upp sig.176
 överbefälhavaren beslutade 2006 att karriärväxling skulle etableras som 
en aktiv åtgärd för personalavveckling.177 Redan 2006 ingick personal i karriärväxling och från och med 2006-09-01 upprättades en samordningsenhet 
för karriärväxling vid högkvarteret.178 
 I årsredovisningen för 2007 anges att myndigheten använder karriärväxlingsprogrammet för att komma tillrätta med obalanser i åldersstrukturerna 
och för att avveckla personal vars kompetens inte längre behövs.179 
4.4.2 Målen för karriärväxling har inte nåtts 
Inom karriärväxlingsprogrammet har målsättningar för antalet karriärväxlade 
individer fastställts på årlig basis. Sammantaget kan konstateras att sedan 
2006 fram till årsskiftet 2008-2009 har drygt 40 personer, yrkesofficerare 
och civila, lämnat myndigheten genom karriärväxlingsprogrammet. Det ska 
jämföras med en sammanlagd målsättning om mellan 200-400 yrkesofficerare, beroende på hur målen räknas (eftersom målen vissa år har reviderats 
ned under pågående verksamhetsår). 
 MÅlEN FöR KARRIäRVäXlING hAR SVAG KOPPlING TIll BEhOVEN
Enligt överbefälhavarens beslut ska karriärväxling ske mot bakgrund av 
analyser avseende antal, motivation, fysisk prestationsförmåga och kompetenser. Dessa analyser ska årligen klargöra och motivera karriärväxlingsbehovet. Avvecklingsbehovet ska vara styrande för hur många individer som ska 
erbjudas karriärväxling.180 
 I föregående avsnitt konstaterades att målen för karriärväxlingen under 
perioden 2006-2008 sammantaget varit mellan 200-400 individer. Det kan 
175 Försvarsmakten (2007) Försvarsmaktens årsredovisning 2006, bil. 3, s. 26.
176 Försvarsmakten (2009) Karriärväxling 2009. Anvisningar.
177 Försvarsmakten (2006) Överbefälhavarens beslut avseende en reformerad personalförsörjning, Karriärväxling kan också anses som  
 en viktig komponent för att öka attraktionskraften vid nyrekrytering och för att i viss mån motverka avgångar på egen begäran.  
 Källa: Försvarsmakten (2008) Försvarsmaktens årsredovisning 2007, bil. 3, s. 57.
178 Karriärväxlingsprogrammet är utformat så att individerna efter 3-4 månader i programmet kan välja att stanna kvar i Försvarsmakten eller gå till ett så kallat outplacementprogram och egen uppsägning. Källa: Försvarsmakten (2006) Införande av karriärväxling 2006-05-17. 
179 Försvarsmakten (2008) Försvarsmaktens årsredovisning 2007, bil. 3, s. 56. Det framgår emellertid i de verksamhetsuppdrag som  
 lämnats till förbanden att programmet har fram till hösten 2008 bedrivits som ett pilotprojekt.
180  Det står egentligen ”Utgående från behovet av karriärväxling skall berörda individer erbjudas möjlighet till och enskilt välja att  
 karriärväxlas till annat yrke utom Försvarsmakten.”

67 RIKSREVISIONENFörsvarsmaktens personalförsörjning - med fokus på officersförsörjningen
ställas mot ett årligt karriärväxlingsbehov av cirka 200 individer eller fler.181 
Målen för karriärväxlingen, räknat i numerärer, har därmed inte en tydlig 
koppling till avvecklingsbehovet – vilket ska finnas enligt överbefälhavarens 
beslut. Företrädare för personalstaben bekräftar att behovsanalyserna inte 
har varit styrande för hur många som erbjudits karriärväxling.182 
 En genomgång av de årliga verksamhetsuppdragen med tillhörande skrivelser, där målsättningarna för karriärväxling fastställs, visar att en inriktning 
mot personalgrupper gjorts sedan verksamhetsåret 2006.183 Det har också 
gjorts en bedömning av vilka kompetenser som inte bör växlas ut ur Försvarsmakten.
 Det finns dock en uppgift från personalstaben att det är ”fel” personal 
som har karriärväxlats, i den meningen att myndigheten har förlorat önskvärd kompetens.184 Det kan delvis ha sin orsak i att karriärväxlingen har 
inriktats mot en potentiellt bred personalgrupp: Vid den individuella bedömningen ska flera olika parametrar vägas in. Officerens kompetens är ett 
viktigt kriterium, men motivation, grad och ålder kan också ha betydelse när 
beslut ska fattas.185 
4.4.2 Flera orsaker till att målen inte nås
Det finns flera skäl till att karriärväxlingen inte nått målen. Av resultatet att 
döma lades karriärväxlingen i princip på is under 2008.186 
 Företrädare vid högkvarteret menar att det finns olika orsaker till att 
målen inte nåtts. Det handlar bland annat om arbetsmarknadsläget och att 
programmet inte är tillräckligt attraktivt. Det är också ett högt antal avgångar 
på egen begäran. Dessutom finns vakanser på många förband, vilket inte 
motiverar förbanden att verka för att personalen karriärväxlas.187 
 Företrädare för Försvarsmaktens ledning pekar också på att personalens och arbetsgivarens intressen vid karriärväxling inte alltid sammanfaller. 
Problemet gör att det bland annat blir svårt att komma åt åldersstrukturproblemen genom att utnyttja karriärväxling. Samtidigt betonas att programmet 
är ett betydelsefullt verktyg för personalavveckling som Försvarsmakten bör 
utveckla och bli bättre på att använda framöver.188  
181 Försvarsmakten (2006) VU för 2007, uppslag 4.10 pos 6. 
182 Intervju med företrädare för personalstaben, 2009-01-27.
183 Under 2009 ska karriärväxling göras av ”i första hand stabsofficerare i produktionsbefattningar som i sin personalplan ej har  
 prognos mot att återgå till insatsverksamhet”. Källa: Försvarsmakten (2008) VU för 2009, Pos. 4.10. 
184 Intervju med företrädare för personalstaben, 2009-02-05 . 
185 Försvarsmakten (2006), Införande av karriärväxling (2006-05-17). 
186 Under 2006 sökte 41 officerare karriärväxling och 28 beviljades. Under 2007 sökte 49 stycken (24 officerare och 25 civila) karriärväxling varav 30 personer beviljades. Under 2008 beviljades 3 individer (2 officerare och 1 civil) karriärväxling. Källa: Försvarsmaktens årsredovisningar för åren 2006 och 2007 samt intervju med personal vid personalstaben 2009-01-27.
187 Intervju med företrädare för personalstaben, 2009-01-27. Intervju med företrädare för insatsledningen, 2009-01-16.
188 Intervjuer med representanter vid Försvarsmaktens ledning, 2009-05-12.

68RIKSREVISIONEN Försvarsmaktens personalförsörjning – med fokus på officersförsörjningen
4.5 Sammanfattande iakttagelser
•	 Flera	interna	delmål	för	utvecklingen	av	personalförsörjningen	har	 
 nåtts i enlighet med överbefälhavarens beslut från 2006 om en reformerad personalförsörjning. Granskningen visar dock att utvecklingstakten är långsammare än vad som planerats. Personalförsörjningen har  
 försvårats av de senaste försvarsbesluten. Men det är också en följd av  
 att det finns en bristande effektivitet i Försvarsmaktens inflöde, användning och avveckling av sin personal: 
•	 Det	finns	en	oro	och	misstro	på	förbanden,	orsakad	av	obalanser	mellan	 
 uppgifter och resurser samt en ryckig styrning. Det sker också fler avgångar av yrkesofficerare än önskvärt – vilket resulterar i kompetensförluster och indikerar problem med attraktionsgraden. Försvarsmakten  
 har genomfört olika åtgärder i syfte att stärka myndighetens varumärke,  
 men samordning och uppföljning av detta arbete har inte utvecklats i  
 den takt som planerats. 
•	 Försvarsmaktens	rekrytering	har	under	perioden	2005-2008	inte	svarat	 
 mot myndighetens behov. Rekryteringen till officersutbildningarna når  
 inte heller uppsatta mål. Vidare har rekryteringsprocessen centraliserats.  
 Detta har medfört osäkerheter på förbanden, vilket bland annat innebär  
 att förbanden arbetar mindre med rekrytering än tidigare. 
•	 På	förbanden	står	viss	kompetensutveckling	tillbaka	när	resurser	saknas	 
 och planeringsförutsättningar återkommande ändras. Dock har kraven  
 på viss utbildning ökat och därigenom förstärkt obalansen mellan uppgifter och resurser. Flera av dessa krav ifrågasätts av förbanden. 
•	 Det	råder	ineffektiviteter	i	Försvarsmaktens	karriärsystem.	Det	finns	 
 också problem med hög personalrotation. Vidare är inte avtalsstrukturen fullt anpassad till dagens behov. Relativt få yrkesofficerare är skyldiga  
 att tjänstgöra i utlandsstyrkan. Samtidigt har inte Försvarsmakten svarat  
 upp mot egna utfästelser om åtgärder för att öka antalet tjänstgöringsskyldiga yrkesofficerare för utlandsinsatser. 
•	 Myndighetens	karriärväxling	av	personal	har	inte	genomförts	av	i	den	 
 utsträckning som behövts och planerats för. Sedan 2006 har endast 40  
 personer, yrkesofficerare och civila, lämnat myndigheten genom karriärväxlingsprogrammet. 

69 RIKSREVISIONENFörsvarsmaktens personalförsörjning - med fokus på officersförsörjningen
5 Styrning och planering av verksamheter  
 och personalresurser
Försvarsmaktens personal ska svara mot myndighetens uppgifter. Granskningen har emellertid visat att Försvarsmaktens tillgång till personal inte har 
svarat mot behoven. Delar av organisationen tycks ha haft för lite personalresurser i förhållande till sina behov, medan andra delar av organisationen 
under vissa perioder haft lägre arbetsbelastning. Orsakerna är flera, bland 
annat en följd av myndighetens kraftiga omvandling. 
 Myndigheten behöver komma till rätta med sin ålders- och befälsstruktur. Men en personalförsörjning som innebär att Försvarsmakten på kort sikt 
radikalt kan förändra sin struktur är inte sannolik. Det är därför viktigt att 
myndigheten använder de personalresurser som finns tillgängliga så effektivt 
som är möjligt. 
 Som framgår av kapitel tre anser många vid myndighetens förband 
att styrningen inte varit i balans avseende resurser och verksamhet. Mot 
bakgrund av detta undersöks i detta kapitel den planering och styrning som 
skapar förutsättningar för en effektiv användning av myndighetens personalresurser. 
 Försvarsmaktens uppgifter utgår från riksdagens och regeringens beslut. 
Myndigheten bryter sedan ned dessa beslut och fördelar uppgifter och 
ansvar mellan olika enheter. Genom en intern styrning och planering ska 
Försvarsmakten effektivt fördela uppgifter och resurser och på så vis optimera användningen av personal, materiel och ekonomiska medel. En resurseffektiv användning förutsätter ett tydligt samband mellan myndighetens 
verksamhetsbehov och hur personalresurserna används. Sammantaget finns 
ett kortsiktigt och ett långsiktigt perspektiv i myndighetens planering och 
styrning. Det handlar om att kunna utnyttja förbanden vid insatser liksom 
om att bygga upp förband och förmågor som ska kunna användas i framtiden. 
 I detta kapitel görs inledningsvis en övergripande redogörelse för myndighetens planering och styrning. Därefter behandlas de problem som har 
identifierats inom området. 

70RIKSREVISIONEN Försvarsmaktens personalförsörjning – med fokus på officersförsörjningen
5.1 Försvarsmaktens planering och styrning
Under perioden för Riksrevisionens granskning har Försvarsmakten för att 
leda och genomföra verksamheten utnyttjat en ledningsprocess och huvudprocesserna insats (förberedelser och genomförande av insatser) och 
produktion (av förband till insatsorganisationen). Dessa processer har varit 
styrande för den samlade verksamheten i Försvarsmakten.189 
 Försvarsmaktens ekonomistyrning, vilket innebär styrning av såväl 
verksamhetsresultat som finansiella resultat, utgår från den så kallade FEM-
modellen. Denna modell utgår från produkterna i styrningen och består 
av både en produktionsstyrning190 och en produktstyrning med tillhörande 
ansvarsfördelning.191 
 Produktansvar innebär ett resultatansvar för att produkterna är ändamålsenligt utformade och att produkterna svarar mot behoven som härleds ur 
Försvarsmaktens uppgifter och förmågor. I ansvaret ingår att säkerställa att 
produkterna har rätt kvalitet genom kravställning före produktion, inspektioner under produktion och kontroller och utvärderingar efter genomförd 
produktion.192 I ansvaret ingår också att inför avvägningar upprätta en 
produktprioritering som omfattar en rangordning mellan produkter samt en 
specifikation av antal, kvalitetskrav, leveranstidpunkt och ekonomi.193 
 Med produktionsansvar avses ett ansvar för att produkterna är korrekt och 
rationellt producerade. Det produktionsansvarige ska göra en resursavvägning inför produktion, följa upp under pågående produktion samt kontrollera 
och utvärdera efter genomförd produktion.
 Av tabellen nedan framgår ansvarsfördelningen inom Försvarsmakten 
för produktionsverksamheten och för själva produkten. Indelningen följer 
Försvarsmaktens så kallade verksamhetsgrenar. 
Verksamhetsgren Produktansvar Produktionsansvar
Insatser C INSATS C INSATS
Uppbyggnad av insatsorganisation och beredskap C INSATS C PROD
Utveckling C lEDS C PROD
övrigt C PROD C PROD
Fredsfrämjande m.m. verksamhet C INSATS C INSATS
Stöd till samhället C INSATS C INSATS
Underrättelse- och säkerhetstjänst1 MUST MUST
189 FFS 2007:4. Sedan 8 april 2009 har underrättelse- och säkerhetstjänst lagts till de tidigare två huvudprocesserna insats och  
 produktion (Källa: FFS 2009:2).
190 Försvarsmaktens styrning har traditionellt sett varit fokuserad på själva produktionen.
191 Försvarsmaktens ekonomimodell FEM, AG FEM slutrapport.
192 Försvarsmaktens föreskrifter (FFS 2007:4) om verksamhet vid Försvarsmakten (verksamhetsordning), s. 3.
193 Underlag från Försvarsmakten 2009-04-27. 

71 RIKSREVISIONENFörsvarsmaktens personalförsörjning - med fokus på officersförsörjningen
Av tabellen framkommer att produktionsledningen ansvarar för produktion 
av förband (Uppbyggnad av insatsorganisation och beredskap).194 Det är dock 
insatsledningen som bär ansvaret för själva produkten, det vill säga att 
produkterna som utbildningsförbanden har producerat svarar mot behoven 
som härleds ur Försvarsmaktens uppgifter och förmågor.195 Insatsledningen 
har även, i enlighet med styrmodellen och myndighetens kommandostruktur, ansvar för användningen av förbanden i insatsorganisationen. 
 högkvarterets produktionsledning har således produktionsansvar för 
förbandsproduktionen och lägger ut uppdrag och uppgifter till myndighetens 
utbildningsförband, skolor och centra. När förbanden som producerats på 
utbildningsförbanden ska användas övergår huvudansvaret till myndighetens insatsledning, som således ansvarar för att planera, leda och följa upp 
Försvarsmaktens insatser.196
5.1.1 Övergripande beskrivning av Försvarsmaktens planering styrning och  
 produktion 
Försvarsmaktens verksamhet utgår från Försvarsmaktens utvecklingsplan 
(FMUP) som har ett perspektiv på tio år. Kopplat till verksamhetsplaneringen finns flera olika dokument, bland annat regleringsbrevet, öB:s uppdragsdokument (öB U), produktionsledningens produktionsplan (som har ett 
sexårigt perspektiv) och olika krigsförbandsplaner som ska vara kostnads- 
och utgiftsberäknade. 
 Den övergripande målsättningen är att nå en balans inom och mellan 
resurserna personal, materiel och anläggningar och verksamheterna som 
krävs för att nå målen (uttryckta i produkter). Det ska finnas en framförhållning som gör att den efterfrågade effekten av denna avvägning säkerställs 
under det år som verksamheten ska genomföras.197 
 Vid fastställandet vilka insatsförband som krävs för att nå målen för 
Försvarsmakten ansvarar chefen för insatsledningen för att fastställa TOEM 
och kravställa insatsförbanden, efter samråd med bland annat cheferna för 
produktionsledningen och för personalstaben och myndighetens ekonomidirektör. Den totala produktportföljen avvägs sedan av chefen för ledningsstaben. Vid denna avvägning kan olika produkters specifikation ändras, för att 
slutligen bestämmas av öB.198 
194 Av Försvarsmaktens kommandostruktur avseende lednings, lydnads, och ansvarsförhållanden framgår att myndighetens krigsförband lyder under insatsledningen, medan Försvarsmaktens förband, skolor och centrum i första hand är underställda chefen  
 för produktionsledningen. Under ledning av chefen för produktionsledningen sker myndighetens produktion av krigsförband med  
 mera. När det gäller myndighetens utlandsinsatser framgår av kommandostrukturen att chefer sådana lyder under taktiska  
 chefer, ledningssystemchefen, som är underställda chefen för insatsledningen.
195 Underlag från Försvarsmakten 2009-04-27.
196 Försvarsmaktens föreskrifter (FFS 2007:4) om verksamhet vid Försvarsmakten (verksamhetsordning).
197 Försvarsmaktens föreskrifter (FFS 2007:4) om verksamhet vid Försvarsmakten (verksamhetsordning) samt underlag från 
 Försvarsmakten 2009-04-27. 
198 Underlag från Försvarsmakten 2009-04-27. 

72RIKSREVISIONEN Försvarsmaktens personalförsörjning – med fokus på officersförsörjningen
 Därefter har chefen för produktionsledningen ansvar för att producera, 
förvalta och vid behov mobilisera insatsförbanden. Först efter genomförd 
mobilisering övergår krigsförbanden till chefen för insatsledningens ansvar.199 
 Genomförandeprocessen inom produktionsledningen resulterar i ett 
årligt verksamhetsuppdrag (VU) och beställningar till bland annat stödmyndigheter. VU beskriver vad förband, skolor och centra har för uppdrag och 
uppgifter nästkommande år. Förutom uppgifter om mål och krav på resultat 
ingår en fördelning av resurser. 
 VU bygger på en dialog om vad förbanden ska klara av och vilka resurser 
de ska tilldelas. Dialogen inleds med ett utarbetande av bland annat ett direktiv för uppdragsförslag (DUF), som förbanden ska utgå från i sin planering av 
följande år.200 Förbanden svarar med ett uppdragsförslag som Försvarsmaktens produktionsavdelning ska granska och föra en dialog (förhandla) med 
förbandet om. Dialogen utmynnar slutligen i fastställande av verksamhetsuppdrag till förband, skolor och centra.
5.2 Verksamhetsstyrningen av utbildningsförbanden
Som framgår av ovanstående beskrivning har myndigheten en ansvarsfördelning mellan produktion och användning av förbanden i insatsorganisationen. Detta uttrycker sig i ett produktionsansvar och ett produktansvar. 
Myndigheten har en utförlig planeringsprocess i form av olika styrande dokument, som olika delar av myndigheten bär ansvar för. 
 Det finns emellertid olika problem som försvårar eller bromsar effektiviteten i denna process vilket påverkar effektiviteten i resursanvändningen av 
bland annat myndighetens personal. 
5.2.1 Verksamhetsuppdraget anses vara otydligt
Inledningsvis kan det konstateras att verksamhetsuppdraget anses av flera 
företrädare för olika förband som förknippande med brister. Företrädare för 
förbanden menar att VU är för omfångsrikt och att det har en komplicerad 
struktur. VU är en gemensam produkt för hela förbandsproduktionen och 
är ett dokument på cirka 3000 sidor. Visserligen sammanställs förbandens 
uppgifter och tilldelade resurser i så kallade förbandskort. Men utöver det 
finns uppdrag och uppgifter till de organisatoriska enheterna fördelade under flera rubriker i hela dokumentet. 
199 Intervju med företrädare för insatsledningen, 2009-03-31. 
200 Planeringsprocessen utgår från budgetunderlaget och innehållet i öB U. Förbanden ska också ta hänsyn till de beredskapskrav  
 och uppgifter som framgår av Försvarsmaktens beredskapsorder, Försvarsplanen samt av krigsförbandens krigsförbandsplaner.  
 (Källa: 9 § FFS 2007:4)

73 RIKSREVISIONENFörsvarsmaktens personalförsörjning - med fokus på officersförsörjningen
 Företrädare för högkvarteret påpekar att det har skett en förbättring av 
VU. Dokumentet ska ha minskat i omfång och det ska finnas en tydligare 
koppling mellan mål och medel.
 Men flera förband, exempelvis företrädare för 3:e Sjöstridsflottiljen, 
vänder sig mot att VU innehåller många sidouppgifter, det vill säga uppgifter 
som inte tillhör kärnverksamheten. Det finns även för många kontaktytor 
mellan förbanden och högkvarteret, exempelvis nämns av 3:e Sjöstridsflottiljen och av Marinbasen att det ska finnas 167 handläggare som kontaktyta/
uppdragsställare för förbandet. Enligt företrädare för Marinbasen representerar olika parter inom högkvarteret olika intressen. Det är för många olika 
”rör” som innebär krockar och konflikter mellan olika uppdrag. VU borde 
vara uppbyggd med en separat flik för varje förband. Nu får förbandet leta 
efter sina uppdrag i hela dokumentet, menar företrädare för Marinbasen. 
 Företrädare för produktionsledningen förklarar emellertid att vid produktionsledningen finns sakavdelningar, bland annat en marinavdelning. Vid 
denna avdelning ska det finnas tydliga ansvarsområden för att hantera frågor 
från förbanden. Vidare har högkvarteret analyserat om verksamhetsuppdraget ska vara förbandsindelat, men valt en funktionsindelning.201
 Företrädare för produktionsledningen poängterar även att chefen för produktionsledningen beslutar om VU efter att samtliga uppslag i dokumentet 
har föredragits och noggrant granskats. Därmed ska huvuddragen i dokumentet vara entydiga och kvalitetssäkrade.202
 Sammantaget framgår emellertid av granskningen att många mottagare 
av VU, det vill säga förband, skolor och centra, anser att VU är ett för omfångsrikt och splittrat styrdokument för myndighetens produktion. 
5.2.2 Styrning från flera håll 
När det gäller förbandsproduktionen har produktionsledningen ett produktionsansvar och insatsledningen ett produktansvar. På så vis företräder 
produktionsledningen och insatsledningen två centrala intressen inom myndigheten, nämligen resurser och förmåga. 
 Av granskningen framgår emellertid att denna ansvarsfördelning inte 
tillämpas fullt ut så som är tänkt. Flera företrädare för förbanden anser att 
högkvarterets styrning saknar samordning. Flera förband tar upp att det är 
oklart om det är produktionsledningen eller insatsledningen som har yttersta 
mandat att ta de styrande besluten. Organisationen är tydlig i teorin, men 
inte lika tydlig i praktiken, menar företrädare för livgardet.
 Särskilt företrädare för de marina förbanden anser att det saknas en 
sammanhållande funktion på högkvarteret med mandat att göra avvägning201 Underlag från Försvarsmaktens produktionsledning, 2007-04-27. 
202 Underlag från Försvarsmaktens produktionsledning, 2009-04-02.

74RIKSREVISIONEN Försvarsmaktens personalförsörjning – med fokus på officersförsörjningen
ar för de marina förbanden. Företrädare för Marinbasen påpekar att en stor 
del av förbandets verksamhet genereras av olika parter inom högkvarteret 
som driver sina frågor.
 Företrädare för 3:e Sjöstridsflottiljen menar att förbanden styrs av både 
produktionsledningen och insatsledningen liksom av andra delar av högkvarteret. Uppdelningen mellan produktion och insats är onaturlig för ett 
sjöstridsförband eftersom all verksamhet till sjöss är en blandning mellan 
produktion och insats. När örlogsfartyg går till sjöss genomförs alltid någon 
form av insats åtminstone i form av övervakning och hävdande av svenskt 
sjöterritorium. Så även under pågående ”produktion” i form av exempelvis 
materielprov eller grundutbildning av värnpliktiga. Därför saknar förbandet 
den uppdelning mellan produktionsledningen och insatsledningen som 
finns högre upp i organisationen.203 Från högkvarteret framhålls emellertid 
att det är en av förbandschefernas viktigaste uppgifter att fördela sina resurser mellan verksamhet knuten till produktion respektive insats.204
 Vidare tar företrädare för 3:e Sjöstridsflottiljen och för F 21 upp att verksamhetsuppdraget lämnar för mycket utrymme för tolkningar och att det 
saknas en motpart på högkvarteret med ett helhetsansvar. Därför skulle det 
behövas en förbättrad samordning mellan insatsledningen och produktionsledningen på högkvarteret. 
 Företrädare för ledningsstaben påpekar emellertid att det bara ska vara 
produktionsledningen som lämnar uppdrag och att det där ska finnas ett 
helhetsansvar.205 
 Vidare förklarar företrädare för högkvarteret, bland annat för myndighetens ledning, att förbanden har ett ansvar att använda de formella kontaktvägarna på ett korrekt sätt. Försvarsmaktens styrmodell ställer höga krav på 
ansvariga, såväl inom högkvarteret som på förbanden, att använda systemet 
rätt. Det innebär, enligt företrädare för ledningen, att myndigheten som helhet måste bli bättre på att följa styrmodellen, som den är beskriven i myndighetens arbetsordning.206
5.2.3 Förbanden får svårt att prioritera
Som redogjorts för i granskningen är det inte ovanligt att ambitioner, i form 
av uppdrag eller uppgifter, ökar eller minskar under löpande verksamhetsår. 
Flera förband ger uttryck för att det skulle behöva tydliggöras hur resurser 
ska prioriteras i samband med att det tillkommer nya uppdrag eller uppgifter, eftersom det ofta gör att förbanden måste prioritera sin verksamhet. 
203 Underlag från 3:e Sjöstridsflottiljen, 2009-04-01.
204 Underlag från Försvarsmakten, 2009-04-27.
205 Underlag från Försvarsmakten, 2009-04-27.
206 Underlag från Försvarsmakten, 2009-04-27. Intervjuer med representanter vid Försvarsmaktens ledning, 2009-05-12.

75 RIKSREVISIONENFörsvarsmaktens personalförsörjning - med fokus på officersförsörjningen
 Exempelvis menar företrädare för livgardet att det från högkvarteret saknas en prioritering av olika ”viljor”, innan uppdragen läggs ut på enheterna. 
Företrädare för I 19 uppger att förbandet kan tilldelas nya uppgifter, eller 
exempelvis bemanningsuppdrag, utan stöd i sin prioritering av vad som ska 
tas bort. På samma sätt kan problem uppstå i samband med ambitionssänkningar. Sådana kan nämligen innebära en konflikt mellan långsiktiga mål och 
krav på förmåga å ena sidan och en sänkning av kostnader å den andra. 
 Företrädare för P 4 tar upp att det är oklart vad som ska prioriteras. högkvarteret kan nämligen lämna skilda och oklara styrsignaler. Vidare menar 
A 9 att dialogen mellan förbandet och högkvarteret till stor del handlar om 
prioriteringar och att dialogen i vissa fall har skett genom flera olika parter. 
5.2.4 Två huvudprocesser med delvis olika intressen
Av granskningen indikeras att myndighetens huvudprocesser207, nämligen 
produktion och användning av insatsförband, har gemensamma men även 
olika intressen. 
 Medan produktionsledningen bär ansvar för produktionen av insatsförband, bär insatsledningen ansvar för kravställning på produkterna. Det 
innebär att samtidigt som produktionsledningen har ett ekonomiskt ansvar 
och ska säkerställa en balans i resursförbrukningen. så har insatsledningen i 
uppdrag att säkerställa att produkterna svarar mot behoven som härleds ur 
Försvarsmaktens uppgifter och förmågor. 
 Visserligen ska insatsledningen i sin produktprioritering inför bestämmandet av produktionen beakta ekonomin när kvalitetskraven per produkt 
anges.208 Samtidigt har insatsledningen fokus på förmåga, inte på ekonomi 
eller andra gränssättande faktorer. Produktionsledningen, som ska förverkliga beställningen, måste dock tydligare beakta ekonomi och gränssättande 
resurser. 
 Detta förhållande tycks avspegla sig i vad som ur ett förbandsperspektiv 
upplevs som oklar styrning av högkvarteret. Vidare innebär ansvarsfördelningen att ansvaret kan växla mellan olika enheter på högkvarteret. 
 I företaget Bikupans rapport om högkvarteret bekräftas bilden ovan. 
Bikupan konstaterar bland annat att ansvaret inom högkvarteret för kontakterna med förbanden flyter fram och tillbaka mellan insatsledningen och 
produktionsledningen.  
207 Enligt Försvarsmaktens nya Arbetsordning FFS 2009:2 har Försvarsmakten tre huvudprocesser, utöver de ovan nämnda har  
 myndigheten underrättelse- och säkerhetstjänst som en tredje huvudprocess.  
208 Underlag från Försvarsmakten, 2009-04-27.

76RIKSREVISIONEN Försvarsmaktens personalförsörjning – med fokus på officersförsörjningen
5.2.5 Dialogen mellan förbanden och Högkvarteret
När det gäller myndighetens produktion framgår att planeringsprocessen 
kan förbättras. I den planeringsprocess som föregår ett verksamhetsuppdrag 
sker en förhandling mellan produktionsledningen och förbanden. Det handlar om vilka uppgifter förbanden ska lösa och om vilka resurser, däribland 
personal, förbanden tilldelas för att lösa sina uppdrag och uppgifter. Produktionsledningen ska granska förbandens förslag på uppgifter och begäran av 
resurser, med utgångspunkt i DUF, och sträva efter en balans mellan uppgifter och resurser. 
 I granskningen av förbandens begäran av resurser använder Försvarsmaktens produktionsavdelning olika nyckeltal. Det handlar om nyckeltal för 
bland annat personal, logistik, administration, materiel med mera.209 
 Det framgår emellertid av intervjuer med företrädare för produktionsledningen att det i behovsprövningen skulle behövas bättre riktlinjer i samband 
med värderingen av förbandens uppdragsförslag. I avsaknad av sådana är 
prövningen av förbandens begäran närmare kultur- och områdesbaserad.210 
Andra företrädare för organisationsenheter inom myndigheten, däribland 
en chef för produktionsledningen, förklarar att utgångsvärdet är hur det var 
förra året.211 Företrädare för produktionsledningen förklarar att referenstal 
kring olika moment styr vad som krävs för att nå en viss PersQ-nivå. Men 
det är svårt eftersom förbanden ser så olika ut. Därför används ”erfarenhetsbudgetering” för att planera personalbehoven och personalkostnaderna på 
förbanden.212 Enligt flera förband sker prövningen i regel mot bakgrund av 
hur förhållandena har varit, snarare än hur förhållandena väntas bli eller i 
förhållande till vad som ska gälla utifrån centrala direktiv om verksamhetssäkerhet och kvalitet på utbildningen. 
 Detta kan jämföras med TOEM, som används som verktyg för att styra 
produktionen av krigsförbanden. Med en TOEM som styrmedel finns en 
tydlig koppling mellan vad krigsförbanden ska klara av och vilka resurser de 
ska ha för att göra det. 
 Vidare framgår av granskningen att det tidigare funnits tydligare direktiv 
när det gäller hur många officerare utbildningsförbanden ska ha för att lösa 
sina uppgifter så har. Enligt företrädare för bland annat Försvarsmaktens 
säkerhetsinspektion fanns tidigare normerande direktiv att det skulle finnas 
4 officerare per pluton. 
 Intrycket från förbandsintervjuer och av månadsrapportering är att den 
gamla normen om 4 officerare per pluton inte längre är styrande för behovssättningen. Företrädare för A 9 kommenterade siffran som för låg, samtidigt 
som förbandet inte lever upp till den. 
209 Intervju med företrädare för produktionsledningen, 2009-02-09.
210 Intervju med företrädare för produktionsledningen, 2009-02-09.
211 Intervju med företrädare för produktionsledningen, 2008-09-18.
212 Intervju med företrädare för produktionsledningen, 2008-10-21. Det är svårt att bestämma nivå och volym för så kallade yrkes- och  
 befattningskurser (yBK). När det gäller sådana fungerar inte erfarenhetsbudgetering särskilt bra.

77 RIKSREVISIONENFörsvarsmaktens personalförsörjning - med fokus på officersförsörjningen
 På I 19 ska det vara fem officerare per skyttepluton, men i praktiken är de 
ofta färre.213 
 En del förband tar upp att det är oklart hur många officerare som ska 
bemanna en pluton i samband med övningar med mera. Detta trots att det 
är en fråga som både har med verksamhetens kvalitet och säkerhet att göra.
 Enligt företrädare för myndighetens Säkerhetsinspektion innebär avsaknaden av en norm om vilka behov som ska gälla en risk för personalens 
arbetsmiljö.214
5.2.6 Svårt att flytta personer 
Som framgår ovan handlar produktionsprocessen om att matcha olika organisatoriska enheters behov av personal med deras uppdrag och uppgifter. 
Det kan innebära att det ur ett försvarsmaktsperspektiv är rationellt att flytta 
personal mellan utbildningsförband på olika orter.  
 Men såväl intervjuade vid förbanden och i högkvarteret tar upp att 
ett problem med att flytta på personal är att det handlar om individer. Till 
skillnad från andra resurser som exempelvis pengar eller materiel är personal inte lika rörliga. Risken är att kompetens går förlorad därför att personal 
säger upp sig, om en prövning kommer fram till att personen bör arbeta på 
en annan ort. 
 Detta har inverkan på behovsprövningen, eftersom svårigheterna talar 
för kontinuitet snarare än prövning och förändring.
 Enligt en chef vid produktionsledningen går det att beordra anställda att 
flytta mellan vissa förband. Det är emellertid något myndigheten vill undvika, av ekonomiska och sociala skäl. Försvarsmakten har idag dessutom en 
större specialisering med flera svårbemannade befattningar.215 
 Några intervjuade vid personalstaben uppger att det alltid finns en risk 
förknippad med att beordra personal att byta tjänstgöringsort. Risken är att 
Försvarsmakten förlorar värdefull kompetens.216 
5.2.7 Styrningen i samband med utlandsinsatser 
En av Försvarsmaktens huvuduppgifter är att genomföra utlandsinsatser. 
Försvarsmaktens utlandsinsatser är en högt prioriterad verksamhet i myndighetens styrning. Av myndighetens verksamhetsuppdrag framgår att utlandsinsatser har haft högre prioritet är den ordinarie förbandsproduktionen. 
Det är inte myndighetens krigsförband som har används för utlandsinsatserna. Istället har det rört sig om speciellt sammansatta förband. Det betyder 
213 Insats & Försvar 2:2008, s. 22. 
214 Intervju med företrädare för säkerhetsinspektionen, 2008-06-16. 
215 Intervju med företrädare för produktionsledningen, 2008-09-18.
216 Intervju med företrädare för personalstaben, 2009-03-09.

78RIKSREVISIONEN Försvarsmaktens personalförsörjning – med fokus på officersförsörjningen
att grundorganisationens personal både används för att producera krigsförband och för att delta i utlandsinsatser. Av granskningens framgår emellertid 
problem förknippade med Försvarsmaktens styrning av personalresurser ur 
produktionsverksamheten till utlandsinsatser.
 UTlANDSINSATSER PÅVERKAR PRODUKTIONEN 
Av intervjuer med företrädare för förband och av månadsrapportering framgår det att utlandsinsatser har inverkan på produktionsverksamheten. 
 Exempelvis framhäver företrädare för livgardet att förbandet tappar 
personal i samband med nya större insatser. Enligt företrädare för livgardets 
Dragonbataljon skulle förbandets kommande huvudansvar för FS 18, det vill 
säga en period i den pågående insatsen i Afghanistan, innebära att officerarna inte skulle räcka till för att även klara värnpliktutbildningen. Företrädare 
för I 19 påpekar att Utlandsstyrkan sprider negativa dominoeffekter och att 
det behövs mer långsiktighet i planeringen. 
 även förbandens månadsrapportering ger uttryck för problem. I månadsrapporteringen för 2007 tar bland annat ledR, Amf 1 och P 4 upp att 
rekryteringen till utlandsstyrkan förvärrar personalsituationen vid förbanden. 
P 4 skriver till exempel att uttaget av personal till Utlandsstyrkan”(…) gör en 
redan ansträngd situation på utbildningssidan än mer prekär”. 
 Försvarsmaktens säkerhetsinspektion konstaterar i en rapport att förhållandena för Utlandsstyrkan leder till vakanser, en stor personalrörlighet samt 
skapar ryckighet i bemanningen.217 
  ANSVARSFöRDElNING FöR BEMANNINGEN AV UTlANDSINSATSER  
 ANSES VARA OTyDlIG
Att utlandsinsatser påverkat förbandsverksamheten är inte överraskande. 
Myndigheten har begränsade resurser och utlandsverksamheten har prioriterats. Men en delförklaring till utlandsinsatsernas inverkan har att göra 
med systemet för hur resurserna till utlandsinsatser inhämtas från förbandsverksamheten. Av månadsrapportering och av intervjuer med företrädare 
för förband framgår nämligen att ansvarsfördelningen för bemanningen av 
utlandsinsatser anses vara oklar. Förbanden bär växelvis ett så kallat huvudansvar respektive ett stödjande ansvar. I verksamhetsuppdraget för 2009 
framgår exempelvis att I 19 har ett huvudansvar för FS 17 och ska stödja FS 
19 och FS 20. Företrädare för förband uppger att det är oklart vad ett huvudansvar respektive ett stödjande ansvar egentligen innebär. Företrädare för F 
21 menar att processen kring vem som ska sätta samman utlandsstyrkorna 
är oklar. Exempelvis hade F 21 ansvar för rekryteringen till en insats samtidigt 
217 Försvarsmakten (2008) Balans mellan resurser och uppgifter.

79 RIKSREVISIONENFörsvarsmaktens personalförsörjning - med fokus på officersförsörjningen
som Amf 1 hade ett stödansvar. Men vad ansvarsfördelningen egentligen 
innebar anses vara oklart, enligt företrädare för F 21. 
 Företrädare för A 9 tar upp samma problem. A 9 har haft en stödjande 
roll till förbandet I 19. Men exakt vilket stöd A 9 skulle ge var inte klart formulerat. 
 Vidare framgår av granskningen att det relativa antalet officerare som 
deltar i utlandsuppdrag skiljer sig mellan förbanden. Rekryteringen av officerare till de speciellt sammansatta förband för utlandsinsatser sker genom 
intern annonsering. Företrädare för livgardet uppger att det är ett problem 
att så många officerare från livgardet deltar i utlandsinsatser. livgardet 
har försökt påverka högkvarteret att säga nej till en del ansökningar. Men 
högkvarteret har, enligt företrädare för livgardet, inte tillgodosett förbandets 
invändningar. 
 Genom månadsrapporteringen ville livgardet/Swedint 2007 fästa högkvarterets uppmärksamhet på att ”(…) personalen vid Swedint och IntUtbE 
(livgardet) blivit en rekryteringsgrund för vakanser i Utlandsstyrkan. Konsekvenserna av att ta av de resurser som har att utbilda och förbereda personalen för tjänstgöring i internationella operationer är uppenbar”.
 Vid intervjuer med företrädare för insatsledningen framkommer en 
förståelse för att förbanden kan uppleva ansvarsformuleringarna som oklara. 
Orsaken bottnar i att tillsättningen av tjänster för utlandsuppdrag sker på 
frivillig grund. Det ska ha påverkat planeringen, men enligt insatsledningen 
inte vållat några större problem. Det är sällan högkvarteret säger nej till en 
ansökan från en officer, trots att ett förband ber om det, av hänsyn till förbandets intressen. Förklaringen är att utlandsinsatser har högre prioritet än 
utbildningsförbandens verksamhet.218 
5.2.8 Styrningen i samband med bemanningsuppdrag
I VU ingår även så kallade bemanningsuppdrag. Dessa används som styrmedel för att fördela resurser mellan förband219, skolor och staber och kan 
innebära att ett förband ska lämna eller ta emot bemanning från ett annat 
förband. Enligt företrädare för personalstaben utgick cirka 2000 bemanningsuppdrag220 under perioden 2005-2007.221 
 Av intervjuer och genomgång av månadsrapportering framgår att 
bemanningsuppdragen fungerat som en viktig del av förbandens bemanning. Exempelvis Sjöstridsskolan, vars bemanning till stor del är baserad 
218 Intervju med företrädare för insatsledningen, 2009-03-03. 
219 För att beskriva hur systemet fungerar exemplifieras med för vad som står i 2006 års verksamhetsuppdrag. I uppdraget konstateras att bemanningsuppdrag har en stor påverkan på balansen mellan uppgifter och resurser. Därmed måste definitionen vara 
 lika för alla inblandade parter. Beslut om bemanningsuppdrag ska ha föregåtts av en dialog mellan förbandet och högkvarteret,  
 som ska ha beaktat konsekvenser med mera.
220 När det gäller exempelvis I 19 år 2009 handlade det om 40 bemanningsuppdrag ut till andra förband och 8 uppdrag in till  
 förbandet från andra förband. Av verksamhetsuppdraget för samma år framgår att P 4 hade 43 uppdrag ut och 35 uppdrag in. 
221 Intervju med företrädare för personalstaben, 2009-03-05. 

80RIKSREVISIONEN Försvarsmaktens personalförsörjning – med fokus på officersförsörjningen
på bemanningsuppdrag, har pekat på vikten av bemanningsuppdrag. För 
Sjöstridsskolan har bemanningsuppdragen fungerat som medel för att hela 
tiden ha tillgång till uppdaterad kunskap. Exempelvis livgardet/Swedint, 
som haft stort ansvar för utbildningen av personal inför utlandstjänst, tar 
i sin rapportering upp hur viktigt det är att andra förband fullföljer sina bemanningsuppdrag till livgardet. 
 Men intrycket av granskningens intervjuer och av Försvarsmaktens månadsrapportering är att bemanningsuppdragen inte fungerat på ett tillfredsställande sätt som styrmedel för att temporärt flytta personalresurser mellan 
förbanden. Månadsrapporteringen visar att flera förband haft svårt att infria 
sina uppdrag och att flera förband inte fått den personal de skulle ha haft. Av 
intervjuer framgår att förbanden både haft problem med att infria uppdrag, 
samtidigt som de drabbats av problem på grund av att andra förband inte 
heller gjort det. Marinbasen uppger att man fått pussla med sina resurser 
på grund av egna vakanser och på grund av att andra förband inte löst sina 
bemanningsuppdrag. Marinbasen är spridd över hela landet med cirka tio 
verksamhetsorter. Där ingår bland annat en grundutbildningsbataljon som är 
helt beroende av bemanningsuppdrag från andra förband samt användandet 
av BFA-anställda befäl. Dessutom har personal behövt utbildas för att kunna 
lösa uppgifter de inte är utbildade för.
 På I 19 uppges att oklarheter kring vilken personal förbanden egentligen 
har tillgänglig skapar problem. Trenden är att förbanden börjar hålla på sitt, 
vilket ur ett försvarsmaktsperspektiv inte är bra. även Sjöstridsskolan tar upp 
detta och påpekar att förbanden håller på sina personalresurser och värnar 
om det enskilda förbandets intressen.
 Personal vid personalstaben uppger att förbanden kan få svårt med att 
lösa sina bemanningsuppdrag på grund av att berörd personal rekryterats till 
internationell tjänstgöring, sjukdom, föräldraledighet med mera.222
 Personal vid insatsledningen ger samma förklaring och påpekar att Försvarsmakten ska ha försökt gå ifrån bemanningsuppdragen eftersom de är 
förknippade med kostnader i form av traktamenten och resor.223 
 Sammantaget är intrycket att myndigheten haft svårt att genom bemanningsuppdrag skapa förutsättningar för en mer resurseffektiv fördelning av 
personalresurserna.  
5.2.9 Svårigheter med den strategiska planeringen 
Försvarsmaktens planering på lång sikt, i form av FMUP, ska vara i verksamhetsmässig och ekonomisk balans i ett tioårigt perspektiv. En verksamhetsmässig utgångspunkt är öB:s avvägningsbeslut och prioriteringar. 224 FMUP 
222 Intervju med företrädare för personalstaben, 2009-03-04.
223 Intervju med företrädare för insatsledningen, 2009-03-03.
224 Underlag från ledningsstaben, 2008-04-07.

81 RIKSREVISIONENFörsvarsmaktens personalförsörjning - med fokus på officersförsörjningen
fastställs varje år och ska då vara i balans såväl ekonomiskt som verksamhetsmässigt.225 Samordningen av FMUP ansvaras för av ledningsstaben.226  
 Emellertid kan oförutsägbara händelser inträffa, exempelvis i form av 
styrning från regeringen, som påverkar ursprungsplaneringen i FMUP.227 Förutom faktorer som inte myndigheten kan påverka finns dock andra problem. 
 Företrädare för ledningsstaben menar att för att hålla FMUP i balans, 
har ofta krävts hårda prioriteringar. 228 Olika intressen inom myndigheten drar 
samtidigt i resurserna. Det är därför svårt att göra en långsiktig planering. 
Planeringen bygger på tidigare erfarenheter229, liksom på en stor mängd 
andra faktorer såsom styrning från regeringen genom regleringsbrevet, analyser, utredningar, insatsorganisationsvärdering studier och spel samt planeringsantaganden.230 Vidare innehåller FMUP avvägningar och prioriteringar 
som enskilda medarbetare i Försvarsmakten inte alltid ställer sig bakom.231 
 Vissa företrädare inom myndigheten uppfattar det som om FMUP inte 
varit i balans. Enligt företrädare för personalstaben har ett problem varit att 
företrädare för produktionsledningen och insatsledningen ofta vill producera 
mer än myndigheten klarar av. 
 hårda prioriteringar och avvägningar har krävts för få FMUP i balans och 
tycks få konsekvenser för planeringen i nästa led, det vill säga när verksamhetsuppdragen lämnas till förbanden. Av granskningen framgår att myndighetens styrning ofta uppfattas av utbildningsförbanden som ryckig. ändrade 
ambitioner kräver omplanering och får därigenom konsekvenser för myndighetens resurshantering. Detta kan leda till effektivitetsförluster och en ökad 
risk för framtida problem med bemanningen.
 Sammantaget kan konstateras att det är svårt för Försvarsmakten att 
planera sin verksamhet på tio års sikt. Det beror delvis på faktorer myndigheten inte styr över, samtidigt som granskningen indikerar att Försvarsmakten 
kan göra en mer realistisk planering och därmed minska konsekvenser som 
följer av behov till omplanering. 
5.2.10 Underlagen för den strategiska personalplaneringen
Försvarsmakten gör sedan 2006 analyser av behoven och tillgången av kompetens i myndigheten. Analyserna, som kallas BTD- eller GAP-analyser (personalbehov, personaltillgång och differenserna avseende personal), syftar till 
att ge bättre underlag för styrningen av personalförsörjningen. Arbetet med 
analyserna har ursprung i överbefälhavarens beslut från 2006 om en refor225 Underlag från Försvarsmakten, 2008-04-08.
226 Underlag från ledningsstaben, 2009-04-07.
227 Underlag från Försvarsmakten, 2008-04-08.
228 Underlag från ledningsstaben, 2008-04-07.
229 Intervju med företrädare för ledningsstaben, 2008-10-27.
230 Underlag från ledningsstaben, 2008-04-07.
231 Underlag från Försvarsmakten, 2008-04-08.

82RIKSREVISIONEN Försvarsmaktens personalförsörjning – med fokus på officersförsörjningen
merad personalförsörjning. Då fastslogs att en fullständig BTD-analys skulle 
färdigställas som ger möjlighet att utveckla korrekta volymer för elevplatser, 
nyrekrytering, omskolning och karriärväxling. 
 Parallellt har personalstaben sedan genomförandet av försvarsbeslutet 
2004 sammanställt månadsvisa eller kvartalsvisa rapporter av personalsituationen i myndigheten.232 Syftet är att följa upp och redovisa personalläget i 
Försvarsmakten. Sedan 2008 lämnas också åtgärdsförslag i rapporten som 
personalstaben föreslår med anledning av rådande situation. 
 BTD-ANAlySER hAR GJORTS MED VARIERANDE RESUlTAT
BTD-analyser har genomförts årligen sedan 2006. I 2007 respektive 2008 
års årsredovisning rapporteras att analyserna av Försvarsmaktens personalbehov har gett en samlad bild av över- och underskott inom olika kompetensområden och därmed en grund för avvägning, dimensionering och 
beslut inom personalförsörjningen.233 Dock finns iakttagelser i denna granskning som nyanserar dessa slutsatser. När 2006-års analys gjordes drogs 
samtidigt slutsatsen att myndigheten hade en felaktig behovssättning och en 
felaktig befattningsstruktur, vilket försvårade möjligheten till att göra BTD-
analyser.234 
 Problemen med behovssättningen kan belysas med följande exempel. 
Efterföljande års BTD-analys (2007) visade att behovet av yrkesofficerare 
skulle på sikt öka från dagens nivå på 9 500 till cirka 11 500 individer. På personalstaben bedömdes det då vara orealistiskt att myndigheten skulle kunna 
utöka sin officerskår med nära 2000 individer. Året efter användes därför 
med en annan analys av behoven i myndigheten, vilket innebar ett kraftigt 
minskat personalbehov. BTD-analysernas resultat förefaller därmed vara 
känsligt för vilka antaganden som görs kring de ingående personalbehoven i 
myndigheten.
 Företrädare för personalstaben menar att ett problem vid fastställandet 
av BTD-analyser är osäkerheterna kring myndighetens framtid. Detta ska ha 
inneburit att 2008- och 2009-års analyser inte gjorts lika omfattande som 
planerat.235 Osäkerheterna ska ha medfört att analyserna bygger på antaganden om grunderna för Försvarsmaktens framtida organisation, personalförsörjning och verksamhetsinriktning, vilket får betydande osäkerheter till 
följd. 
232 Vid inledningen av 2008 övergick personalstaben över till en kvartalsvis uppföljning. 
233 Försvarsmaktens årsredovisning för 2008, bilaga 3, s. 4.
234 Försvarsmakten (2006) AG Pers rapport avseende en reformerad personalförsörjning, s. 28.
235  BTD-analysen gällande 2009 färdigställdes inte 2008 på grund av osäkerheter kring viktiga ingångsvärden för myndighetens 
 verksamhet. Personalstaben har dock bedömt att när väl behoven är bestämda finns förutsättningar för att genomföra BTD- 
 analyser. Källa: Försvarsmakten (2009) Försvarsmaktens rapport avseende intern styrning och kontroll för 2008 enligt förordning  
 (2007:603), s. 17. 

83 RIKSREVISIONENFörsvarsmaktens personalförsörjning - med fokus på officersförsörjningen
 Företrädare för personalstaben anser att ett annat bekymmer är att rekryteringen under de senaste åren pendlat, till följd av inställda kurser för att 
snabbt nå personalmål eller för att kompensera för avbrott i inflödet av personal till följd av tidigare beslut. Detta ska ha försämrat personalstrukturen 
och förutsättningarna för att på sikt komma till rätta med bemanningen.236 
5.3. Sammanfattande iakttagelser
•	 Högkvarterets	verksamhetsstyrning	av	myndighetens	förband	är	förknippad med problem. Styrningen uppfattas av flera förband som oklar  
 och splittrad. Det finns inom myndigheten oklarheter kring ansvarsfördelningen kring styrningen av uppgifter och resurser. Detta påverkar  
 bland annat förbandens förutsättningar för att prioritera sina resurser. 
•	 Vid	bemanningen	av	utlandsinsatser	är	ansvarsfördelningen	mellan	 
 involverade utbildningsförband oklar. Vidare framgår att den relativa  
 fördelningen av bemanningen av utlandsinsatserna skiljer sig mellan  
 förbanden. Granskningen visar även att bemanningsuppdragen, som  
 medel för att flexibelt kunna ofördela personalresurser mellan förbanden,  
 varit förknippade med problem.
•	 Försvarsmakten	har	haft	svårt	att	kombinera	bemanningen	av	utlandsinsatser med förbandsproduktionen. Myndigheten har prioriterat utlandsinsatser medan långsiktig verksamhet haft lägre prioritet.  
•	 Slutligen	framgår	av	granskningen	att	myndigheten	haft	en	begränsad	 
 förmåga att långsiktigt planera sin personalförsörjning.    
236 Intervju med företrädare vid personalstaben, 2009-03-23. 

84RIKSREVISIONEN Försvarsmaktens personalförsörjning – med fokus på officersförsörjningen

85 RIKSREVISIONENFörsvarsmaktens personalförsörjning - med fokus på officersförsörjningen
6 Slutsatser och rekommendationer
Riksrevisionen har granskat Försvarsmaktens personalförsörjning under perioden 2005-2007 samt 2008, med inriktning mot myndighetens yrkesofficerare. Riksrevisionens huvudslutsats är att myndighetens personalförsörjning 
ännu inte har anpassats så att den svarar mot myndighetens uppgifter. 
 Nedan följer en närmare redogörelse för slutsatser och rekommendationer.  
6.1 Slutsatser
6.1.1 Myndighetens ålders- och befälsstruktur svarar inte mot  
 myndighetens behov
Granskningen visar att bemanningen av Försvarsmaktens organisation inte 
svarar mot myndighetens behov för att kunna lösa sina uppgifter.
 Riksrevisionen kan konstatera att ålders- och befälsstruktur är i obalans 
och inte har utvecklats i rätt riktning. Under 2000-talet har medelåldern 
stigit bland myndighetens officerare. År 2008 var medelåldern drygt 42 år. 
Försvarsmakten saknar cirka 1500 yrkesofficerare som är yngre än 35 år och 
har ett motsvarande överskott på officerare som är äldre än 35 år. 
 Försvarsmakten saknar personal i lägre befälskategorier. Antalet fänrikar 
har minskat kraftigt under de senaste åren. 2008 fanns 43 fänrikar, vilket 
motsvarar 0,6 procent av yrkesofficerarna. Det är en kraftig sänkning jämfört 
med föregående år, då myndighetens fänrikar utgjorde 5-10 procent av officerskåren. 
 Regeringens försvarspolitiska mål om en tillgänglig och användbar 
insatsorganisation med ökad förmåga till insatser utomlands förutsätter att 
ålders- och befälsstrukturen är anpassad för att svara mot myndighetens 
behov. Den försvarspolitiska inriktningen ställer krav på en större andel befäl 
i förbandstjänstgöring och en mindre andel i stabs- och förvaltningstjänst. 
 Riksrevisionen bedömer att det är viktigt att myndigheten kommer 
tillrätta med rådande obalanser avseende ålder och kompetens. även om 
personalavvecklingen efter försvarslutet 2004 har utvecklats bättre än väntat, 
konstaterar Riksrevisionen att personalstrukturen är fel och att den har försämrats. 

86RIKSREVISIONEN Försvarsmaktens personalförsörjning – med fokus på officersförsörjningen
6.1.2 Bemanningen inom myndigheten är i obalans
Utöver obalanser i ålders- och befälsstrukturen visar granskningen att flera 
utbildningsförband, skolor och centrum har saknat rätt sorts personal och 
kompetens. 
 Det finns obalanser i organisationen avseende tillgänglig personal i förhållande till de ramar som ska styra personalresurserna i myndighetens olika 
organisatoriska enheter. Dessutom framgår av granskningen att myndighetens utbildningsförband och skolor inte har haft tillgång till en personal som 
svarat mot deras behov. Det handlar om såväl volymer som kompetenser. 
Inte minst inom arméförbanden och myndighetens skolor har situationen 
varit ansträngd, särskilt när det gäller personal knuten till trupputbildning 
och annan kärnverksamhet. Förband inom armén, flygvapnet och marinen 
ger även uttryck för sårbarheter i form av brister på nyckelkompetenser på individnivå, ofta för olika tekniska system, som vid frånvaro kan få konsekvenser på verksamhetens effektivitet och förmåga att genomföra viss verksamhet. 
 Bemanningen av Utlandsstyrkan har haft högre prioritet än bemanningen av utbildningsförbanden. Trots detta visar granskningen att de olika 
förbanden inom utlandsstyrkan delvis varit svåra att bemanna. Precis som 
när det gäller situationen vid utbildningsförbanden har tekniska kompetenser saknats, liksom officerare för stabsverksamhet. även sjukvårdspersonal 
har saknats. Riksrevisionen anser att det är anmärkningsvärt att myndigheten har haft svårt att rekrytera stabsofficerare eftersom Försvarsmakten har 
förhållandevis många officerare med denna sorts kompetens. ytterst är det 
en reflektion av att personalförsörjningen inte är anpassad till myndighetens 
huvuduppgifter. 
 Sammantaget visar granskningen det saknas viktiga personalresurser 
för insatser och förbandsproduktion. Riksrevisionen bedömer att detta är 
allvarligt eftersom det påverkar myndighetens kärnverksamhet och förmåga. 
Det är viktigt att Försvarsmakten kan skapa förmåga, bland annat i form av 
förbandsproduktion. Samtidigt måste myndigheten kunna bemanna olika insatser. Myndigheten måste därmed finna en långsiktigt hållbar kombination 
av förbandsproduktion och genomförande av insatser. 
6.1.3 Försvarsmakten når verksamhetsmålen, men personalbrister har  
 haft negativ inverkan på verksamheten
Av myndighetens egen rapportering och intervjuer med förbandschefer, 
personalchefer och utbildningsansvariga framgår att utbildningsförband 
och insatsförband i huvudsak löst tilldelade uppgifter, bland annat förbandsproduktion, under den senaste försvarsbeslutsperioden. Samtidigt finns i 

87 RIKSREVISIONENFörsvarsmaktens personalförsörjning - med fokus på officersförsörjningen
granskningen ett antal iakttagelser som problematiserar denna slutsats.
 För det första måste de mål som sätts av myndigheten överensstämma 
med statsmakternas krav på myndigheten. Försvarsmaktens interna mål ska 
också vara i balans med tilldelade resurser. Det innebär att myndighetens 
interna mål, till exempel för produktionen av insatsförband, ska vara anpassade för att kunna uppnås, vilket poängteras av företrädare för förbanden, 
styrande funktioner inom högkvarteret och myndighetens ledning. På så vis 
har gränssättande resurser, såsom personal, materiel och ekonomiska medel 
en tydlig inverkan på de mål som sätts för myndighetens förbandsproduktion. Därmed kan myndighetens bemanningsproblem haft konsekvenser för 
verksamheten utan att det framkommer vid en uppföljning av måluppfyllelsen. Myndigheten kan nå sina interna mål, eftersom de har anpassats så att 
de ska vara möjliga att nå.
 För det andra visar granskningen att periodvis har målsättningarna varit 
låga för förbandsverksamheten. Företrädare för Försvarsmaktens ledning ser 
risker med för låga produktionskrav, eftersom det på sikt utarmar myndighetens kompetens och förmåga. 
 För det tredje visar granskningen att det finns problem med det mått 
på personell kvalitet, PersQ, som används för att internt styra och inrikta 
ambitionerna inom förbandsproduktionen. Såväl företrädare för förband 
som personal vid högkvarteret, inklusive myndighetens ledning, bekräftar 
att PersQ är ett otydligt styrinstrument. Det är delvis oklart vad som skiljer 
de olika PersQ-nivåerna åt, vilket påverkar ambitionsnivån vid genomförd 
utbildning och värderingen av förbandens resultat . 
 Vidare har Riksrevisionen i samband med granskningen av årsredovisningen för 2008 gått igenom processen för värdering av den operativa 
förmågan. Genomgången visade att redovisningen gjorts enligt kraven från 
regeringen, men att det finns vissa problem. Därför rekommenderades 
Försvarsmakten att vidareutveckla processen för värdering av den operativa 
förmågan. 
 Ovanstående iakttagelser innebär att även om interna mål nås, så kan 
avsaknaden av rätt sorts bemanning ha negativ inverkan på myndighetens 
verksamhet utan att det syns i Försvarsmaktens eller regeringens resultatuppföljning. 
 Detta bekräftas av granskningen, som visar att det ansträngda bemanningsläget inom utbildningsförband och skolor haft konsekvenser. Förbanden anser framför allt att det finns problem inom förbandsproduktionen. 
Exempelvis har dokumentation och uppföljning av utbildningsverksamhet 
fått stå tillbaka. Den utbildande personalen har inte alltid rätt kompetens 
och erfarenhet, till följd av personalbrist och avsaknad av tid för kompetensutveckling. Vidare finns indikationer på att verksamhetssäkerheten kan ha 
påverkats negativt. Försvarsmaktens ledning instämmer i att läget varit all88RIKSREVISIONEN Försvarsmaktens personalförsörjning – med fokus på officersförsörjningen
varligt. Samtidigt framhålls att förbanden ibland kan ha för höga ambitioner 
för verksamheten. 
 Vidare har myndigheten haft problem med att behålla värdefull personal. 
Till exempel har det under de senaste åren skett fler oönskade avgångar av 
yrkesofficerare än önskvärt – vilket resulterar i kompetensförluster. Detta 
har orsakats av bland annat en oro för framtiden på förbanden, till följd av 
bland annat arbetsläget och de senaste årens sänkta ambitioner inom vissa 
kärnverksamheter, såsom förbandsproduktionen. 
 Sammantaget kan Riksrevisionen konstatera att Försvarsmakten löst 
prioriterade uppgifter, såsom genomförande av utlandsinsatser. Dock är inte 
den personal Försvarsmakten behöver för att långsiktigt säkerställa produktionen och upprätthålla myndighetens förmåga på plats. Granskningen har 
visat att denna brist fått konsekvenser för effektiviteten i myndigheten och 
utgör en risk för myndighetens förmåga. 
 Visserligen ansvarar Försvarsmakten för myndighetens personalförsörjning. Samtidigt ansvarar regeringen för att ge förutsättningar för en effektiv 
verksamhet. 
 Mot bakgrund av problemen inom Försvarsmakten bedömer Riksrevisionen att effektiviteten i regeringens medel- och långfristiga styrning av 
myndigheten innebär risker för uppbyggnaden, vidmakthållandet och utvecklingen av förmåga. 
6.1.4 Problem med attraktionen och rekryteringen
Såväl regeringen som Försvarsmakten pekar på förmågan till rekrytering som 
avgörande för att myndigheten ska kunna bemanna befattningarna i myndigheten och svara upp mot ambitionsnivån för internationella insatser. Detta 
kan inte lösas genom internrekrytering utan kräver att myndigheten kan 
attrahera arbetskraft från den civila arbetsmarknaden. 
 Försvarsmaktens rekrytering har under perioden 2005-2008 inte svarat 
mot myndighetens behov. Företrädare för Försvarsmaktens förband, högkvarter och ledning anser att det har till stor del varit en följd av Försvarsbesluten 2000 och 2004. Besluten har inneburit ett omfattande behov av 
personalavveckling, vilket begränsat myndighetens möjligheter till nyrekrytering. 
 Under åren i direkt anslutning till försvarsbeslutet 2004 antogs inga 
nya aspiranter till officersutbildning, till följd av besparingsbeslut och ovan 
nämnda skäl. Därefter har antagningen till officersutbildningarna återupptagits. Dock visar granskningen att rekryteringen till officersutbildningarna 
under 2007 och 2008 inte har nått uppsatta mål om antal antagna. 
 Av granskningen framgår att Försvarsmakten genomfört olika åtgärder i 

89 RIKSREVISIONENFörsvarsmaktens personalförsörjning - med fokus på officersförsörjningen
syfte att stärka myndighetens attraktionskraft. Dock har inte samordning och 
uppföljning av detta arbete utvecklats i den takt som planerats. 
 Försvarsmakten redovisar problem med rekryteringsprocessen. Den 
har under de senaste åren centraliserats i syfte att säkra kompetenser inom 
förbanden och på ett effektivare sätt fördela personal, geografiskt och mellan olika organisatoriska enheter. Förbanden anser att förändringarna inom 
rekryteringsprocessen varit kringgärdad av problem. Enligt förbanden har 
detta fått till följd att de arbetar mindre med rekrytering än tidigare. Företrädare för Försvarsmaktens ledning påpekar att förbanden har en central roll 
i rekryteringsprocessen, liksom att det är viktigt att tidigt knyta personal till 
olika organisatoriska enheter. 
 För att öka effektiviteten i personalutnyttjandet har Försvarsmakten haft 
som ambition att utöka rekryteringen genom ett sök- och intresseförfarande. 
Det har bland annat handlat om en förbättrad rekrytering till Utlandsstyrkan. 
Av granskningen framgår dock att rekrytering genom detta förfarande inte 
nått uppsatta mål. 
 Sammantaget konstaterar Riksrevisionen att rekryteringen har försvårats 
av de omfattande personalavvecklingar som följt av de senaste försvarsbesluten. Av granskningen framgår att det finns brister inom myndigheten, 
vilka medfört kompetensförluster och svårigheter med rekryteringen. Konsekvenserna riskerar även att bli större på längre sikt. Försvarsmakten kan 
i framtiden stå inför problem med sin rekrytering och få svårt att gå den 
försvarspolitiska inriktningen till mötes. 
6.1.5 Försvarsmakten når inte målen för karriärväxling
Försvarsbeslutet 2004 innebar en omfattande avveckling av personal. Enligt 
Försvarsmakten genomfördes personalavvecklingen med större framgång 
av vad som först förutsågs, bland annat genom uppsägningar på grund av 
arbetsbrist. 
 Samtidigt ska Försvarsmakten kontinuerligt avveckla personal vars kompetens inte längre behövs genom det så kallade karriärväxlingsprogrammet. 
Regeringen har betonat behovet av att karriärväxla personal, som medel för 
att myndigheten ska kunna anpassa officersstrukturen över tid.
 Riksrevisionen kan emellertid konstatera att karriärväxlingen av personal inte har genomförts i den utsträckning som behövts och planerats för. 
Försvarsmaktens ledning anser att programmet är viktigt, men att det måste 
användas bättre i framtiden. Sedan 2006 har endast 40 personer, yrkesofficerare och civila, lämnat myndigheten genom karriärväxlingsprogrammet. 
Det ska jämföras med en sammanlagd målsättning om mellan 200-400 
yrkesofficerare under samma period, beroende på hur målen summeras 

90RIKSREVISIONEN Försvarsmaktens personalförsörjning – med fokus på officersförsörjningen
(eftersom målen vissa år har reviderats ned). Vidare noterar Riksrevisionen 
att Försvarsmaktens beräknade behov av att avveckla har varit ännu större, 
omkring 600 yrkesofficerare, under perioden 2006-2008. 
 I granskningen kan därmed konstateras att resultatet av karriärväxlingen 
är begränsat. En avveckling av personal som inte når uppsatta mål eller svarar mot behoven begränsar möjligheten till rekrytering och bevarar Försvarsmaktens strukturproblem. 
6.1.6 Försvarsmakten kan använda sin personal mer effektivt 
Av granskningen framgår att det finns flera problem kopplade till förutsättningarna för ett effektivt resursutnyttjande av befintlig personal.  
 Tidigare granskningar och rapporter av bland annat Riksrevisionsverket 
pekar på problem med Försvarsmaktens karriärsystem. Dessa problem förefaller kvarstå. Rådande karriärvägar för yrkesofficerare överensstämmer inte 
på ett tydligt sätt med myndighetens behov för kärnverksamheten. Konsekvensen blir bland annat en försvårad bemanning vid förbanden, inte minst 
vad gäller officerare för trupputbildning. 
 Vidare visar granskningen att Försvarsmakten fortfarande har problem 
med hög personalrotation. Det får konsekvenser för resursanvändningen 
inom myndigheten och riskerar innebära problem med löneglidning. 
 Företrädare för myndighetens ledning är kritisk till hur myndighetens 
karriärvägar har fungerat. Incitamenten anses ha varit fel, i den meningen 
att det inte varit tillräckligt belönande att arbeta med trupputbildning. Det 
behövs också en ökad kontinuitet på befattningar.
 Granskningen har också visat att fortfarande är relativt få yrkesofficerare 
skyldiga att tjänstgöra i Utlandsstyrkan. även om bemanningen till Utlandsstyrkan i stort har lösts har systemet medfört konsekvenser för förbandsproduktionen. Sammantaget leder systemet till oklara planeringsförutsättningar 
och en bristande resurseffektivitet. 
 Frågan om personalens tjänstgöringsskyldighet har behandlats av 
riksdagen, som delar regeringens bedömning att anställningsformerna för 
officerare inte borde lagregleras utan är en fråga för parterna på det statliga 
avtalsområdet. 
 En bidragande orsak till ovanstående problem är att Försvarsmakten inte 
har svarat upp mot egna utfästelser om åtgärder för att öka antalet tjänstgöringsskyldiga yrkesofficerare för utlandsinsatser. Visserligen pågår arbete 
inom Försvarsmakten med att se över avtals- och regelstrukturen. Riksrevisionens slutsats är dock att Försvarsmakten som arbetsgivare hittills inte har 
löst denna fråga. Problemet kvarstår med att en mindre del av personalen är 
skyldig att arbeta inom alla delar av myndighetens kärnverksamheter, exempelvis internationella insatser. 

91 RIKSREVISIONENFörsvarsmaktens personalförsörjning - med fokus på officersförsörjningen
6.1.7 Försvarsmakten kan styra sin personal mer effektivt 
Myndighetens tillgång till kompetent personal bygger på en effektiv personalförsörjning, men är även beroende av myndighetens förmåga att genom 
planering och styrning av uppgifter och resurser effektivt utnyttja personalen. 
 VERKSAMhETSSTyRNINGEN KAN TyDlIGGöRAS
Det framgår av granskningen att förbandschefer och andra chefer på förbandsnivå pekar på otydligheter i myndighetens verksamhetsstyrning. 
Exempelvis menar många att verksamhetsuppdraget är för omfångsrikt och 
att den har en onödigt komplicerad uppbyggnad. huvudinriktning och mål 
anses vara tydliga, men de uppdrag som ligger utanför kärnverksamheten 
är inte alltid lika klara och tydliga. Flera förband anser att högkvarteret ger 
många och i vissa fall motstridiga styrsignaler. Det leder till oklarheter om 
vad som gäller, exempelvis när förbanden ska prioritera mellan olika uppgifter. Riksrevisionen har också konstaterat att det finns problem med PersQ-
måttet som styrmetod för att uppnå en viss kvalitetsnivå vid förbandsproduktionen. 
 Riksrevisionen kan konstatera att Försvarsmakten är en stor myndighet 
med en diversifierad verksamhet. Det tar sig i uttryck i olika planerings- och 
styrdokument. Olika enheter inom högkvarteret har ansvar för myndighetens produktion och användning av resurserna. Det handlar bland annat om 
ett så kallat produktrespektive produktionsansvar. Försvarsmakten måste 
förhålla sig till både kortsiktiga och långsiktiga perspektiv, inklusive tilldelningen av ekonomiska resurser, vilket kan innebära förändrade prioriteringar 
och planer. 
 Försvarsmaktens interna styrning ställer höga krav på såväl högkvarteret 
som på förbanden så att de formella beslutsvägarna används på ett korrekt 
sätt och att styrande beslut är samordnade. 
 Granskningen indikerar dock att myndighetens högkvarter och organisatoriska enheter inte lever upp till dessa krav. Enligt Försvarsmaktens ledning 
är detta ett problem – myndigheten som helhet måste bli bättre på att följa 
styrmodellen, som den är beskriven i myndighetens arbetsordning. 
 Riksrevisionen bedömer att dessa brister får konsekvenser för myndighetens förutsättningar att använda sin personal effektivt. Försvarsmakten har 
ett ansträngt resursläge och det ställer höga krav på myndighetens förmåga 
att styra och prioritera verksamheten. 

92RIKSREVISIONEN Försvarsmaktens personalförsörjning – med fokus på officersförsörjningen
 FöRSVARSMAKTEN BöR BlI BäTTRE PÅ ATT KOMBINERA  
 FöRBANDSVERKSAMhET MED UTlANDSINSATSER
Av granskningen framgår att bemanningen av utlandsinsatser till del har 
skett med personal ur förbandsproduktionen. Vissa personalresurser, såsom 
officerare för trupputbildning och olika specialistkompetenser, är eftertraktade både för myndighetens förbandsproduktion och för utlandsinsatser. 
Eftersom utlandsinsatserna haft högre prioritet har bemanningen av dessa 
prioriterats. På grund av myndighetens strukturella obalans avseende ålders- 
och befälskategorier har förhållandena för hemmavarande förbandsproduktion blivit ansträngda. Vidare kan det relativa antalet officerare som medverkat i utlandsinsatser variera mellan olika förband. Det har bidragit till att 
bemanningsläget vid vissa förband har varit mer ansträngt än vid andra.
 Granskningen visar även att processen bakom bemanningen av utlandsinsatserna varit bristfällig. Många förband anser att ansvarsfördelningen för 
bemanningen av utlandsinsatser varit oklar. Detta tycks delvis kunna förklaras av att bemanningen till stor del bygger på frivillighet och ett sökförfarande, vilket påverkar myndighetens förutsättningar för ansvarsfördelning, 
planering och styrning av personalresurser. 
 Vidare konstaterar Riksrevisionen att en bemanning byggd på frivillighet 
innebär att det är viktigt att personalens intressen överensstämmer med 
myndighetens. Granskningen visar dock att bland annat stabsofficerare, som 
vanligtvis är högre officerare, varit svårrekryterade till utlandsinsatser. Detta 
trots att det finns relativt många högre officerare inom myndigheten.   
 Sammantaget framgår av granskningen att Försvarsmakten haft svårt att 
kombinera bemanningen av utlandsinsatser med förbandsproduktionen. På 
så vis har långsiktig och viktig uppbyggnad av förmåga ställts mot insatsverksamhet av hög prioritet. Det talar för att myndigheten behöver komma 
tillrätta med sin personalförsörjning. Riksrevisionen vill särskilt betona 
vikten av att Försvarsmakten använder den tillgängliga personalen effektivt, 
för att kunna säkerställa försvarets förmåga och effektivitet på lång sikt.
 BRISTER I ANVäNDNINGEN AV BEMANNINGSUPPDRAG  
Försvarsmakten använder så kallade bemanningsuppdrag som metod för att 
tempärt flytta på personal mellan organisatoriska enheter i landet. 
 Av granskningen framgår att myndigheten haft problem med att använda 
bemanningsuppdrag för att nå en resurseffektiv fördelning av sin personal. 
Särskilt myndighetens skolor är beroende av att genom bemanningsuppdrag 
få en kontinuerlig tillgång till kvalificerad personal. Förbanden å sin sida har 
behov av att skolorna kan ge eleverna en bra utbildning, vilket bland annat 
uppnås genom lärare med rätt kompetens. Förbanden är också ömsesidigt 
beroende av varandras in- och utlåning av personal. 

93 RIKSREVISIONENFörsvarsmaktens personalförsörjning - med fokus på officersförsörjningen
 Granskningen visar emellertid att systemet inte fungerat effektivt. Flera 
organisationsenheter uppger att andra enheter inte löser sina bemanningsuppdrag, samtidigt som de uppger sig haft svårt att lösa sina egna åtaganden. Detta har medfört oklarheter kring vilken personal som de organisatoriska enheterna i myndigheten har kunnat räkna med.
6.2 Rekommendationer
Mot bakgrund av de iakttagelser och slutsatser som redovisats ovan lämnar 
Riksrevisionen följande rekommendationer:
 TA STällNING TIll FöRUTSäTTNINGARNA FöR FöRSVARSMAKTENS  
 PERSONAlFöRSöRJNING
Försvarsmakten ansvarar för myndighetens personalförsörjning. Samtidigt 
styrs villkoren för personalförsörjningen av de förutsättningar som Riksdagen och regeringen ger myndigheten. Det handlar om regeringens styrning 
av myndigheten, exempelvis mot en ökad användbarhet och tillgänglighet, 
och om ekonomiska och rättsliga förutsättningar, i form av bland annat lagar 
och förordningar. 
 Granskningen har visat att samspelet mellan det som har hög prioritet 
på kort sikt och det som är viktigt på medellång eller lång sikt inte fungerar 
på ett tillfredsställande sätt. Myndighetens produktion av förmåga har fått 
stå tillbaka när andra verksamheter, exempelvis insatser, är mer prioriterade 
och resurserna är knappa. Av granskningen framgår bland annat att det saknas personal inom förbandsproduktionen. Därmed finns risk för urholkning 
av myndighetens kompetenser och förmåga. Detta svarar inte mot riksdagens krav på att myndighetens personalförsörjning ska vara resurseffektiv 
och anpassad till myndighetens uppgifter, menar Riksrevisionen. Detta har 
också medfört konsekvenser för myndighetens skapande av förmåga. 
 Regeringen bör i sin styrning av Försvarsmakten säkerställa balansen i 
uppgifter och kompetenser på kort och lång sikt och skapa förutsättningar 
för myndighetens uppbyggnad, vidmakthållande och utveckling av förmåga.
 Regeringen bör ta ställning till hur förutsättningarna för Försvarsmaktens 
personalförsörjning kan förbättras. 
 EFFEKTIVISERA PERSONAlUTNyTTJANDET
Försvarsmaktens personalförsörjning står inför en övergång till ett system 
som bygger på frivillighet inom alla personalkategorier. Processen kan antas 
ske under en lång tid och innehåller osäkerheter. 

94RIKSREVISIONEN Försvarsmaktens personalförsörjning – med fokus på officersförsörjningen
 Granskningen visar att det bland annat saknas personal knuten till myndighetens kärnverksamhet. I detta sammanhang framhåller Riksrevisionen 
vikten av att myndigheten effektivt förmår använda den personal myndigheten har tillgång till. Myndighetens karriär- och incitamentsstruktur bör svara 
mot myndighetens verksamhetsbehov. Det innebär att det måste finnas 
en tydlig koppling mellan myndighetens kärnverksamhet och personalens 
arbetsuppgifter.
 Riksrevisionen vill i detta sammanhang också understryka vikten av att 
myndigheten uppnår resultat inom personalförsörjningen. Det handlar bland 
annat om åtgärder för att avveckla personal och få utrymme för nyrekrytering. 
 Försvarsmakten bör se över och anpassa karriärvägarna för att nå ett 
tydligt samband mellan den enskildes incitament och myndighetens kärnverksamhet, i form av insatser och förbandsproduktion.  
 Försvarsmakten bör vidta åtgärder för att väsentligt öka andelen av myndighetens personal som är skyldig att delta i utlandsinsatser. 
 Försvarsmakten bör prioritera arbetet för att kunna attrahera och behålla 
viktig personal. Vidare behövs ett klargörande i vilken omfattning karriärväxling ska lösa behovet av personalavveckling. 
 FöRBäTTRA VERKSAMhETSSTyRNINGEN INOM FöRSVARSMAKTEN
Riksrevisionen vill betona vikten av en verksamhetsstyrning som skapar 
förutsättningar för en effektiv personalanvändning. Det handlar om förhållandet mellan högkvarteret och organisatoriska enheter. Styrningen inom 
flera områden behöver utvecklas. Exempel är processerna bakom bemanning 
av förbandsproduktion och utlandsinsatser samt styrningen av förbandsproduktionen. även förhållandet mellan personalramar och personalbehov inom 
myndighetens organisatoriska enheter behöver ses över.
 Försvarsmakten bör följa upp tillämpningen av Försvarsmaktens styrmodell och tydliggöra ansvarsfördelningen vid styrning av uppgifter och resurser.  
 Försvarsmakten bör följa upp och tydliggöra myndighetens mått för personell kvalitet (PersQ). 
 Försvarsmakten bör vidta åtgärder för att effektivare kunna kombinera 
förbandsproduktion med genomförande av insatser. 
 Försvarsmakten bör anpassa sin organisation efter sina resurser. Det 
innebär bland annat en organisation i bättre balans mellan personalramar 
och tillgänglig personal. 

95 RIKSREVISIONENFörsvarsmaktens personalförsörjning - med fokus på officersförsörjningen
7 Referenser
 Lagar och förordningar
lagen (1996:1059) om statsbudgeten.
Inkomstskattelagen (1999:1229).
Förordning (1992:538) om inrättande och indragning av vissa tjänster vid 
myndigheter som hör till Försvarsdepartementet.
Myndighetsförordningen (2007:515).
Förordning (2007:603) om intern styrning och kontroll.
Förordning (2007:1266) med instruktion för Försvarsmakten.
 Andra regelverk
Försvarsmaktens föreskrifter (FFS 2007:4) om verksamheten vid  
Försvarsmakten.
Försvarsmaktens föreskrifter (FFS 2009:2) med arbetsordning för  
Försvarsmakten (FM ArbO).
 Förarbeten 
Betänkande 1995/96:FöU1 Totalförsvarets förnyelse.
Betänkande 2001/02:FöU7 Försvarsmaktens personal.
Betänkande 2004/05:FöU4 Sveriges försvarspolitik 2005-2007.
Betänkande 2005/06:FöU5 Vissa personalfrågor i Försvarsmakten.
Betänkande 2006/07:FöU1 Försvar samt beredskap mot sårbarhet –  
budgetåret 2007.
Betänkande 2008/09:FöU1 Försvar och samhällets krisberedskap –  
budgetåret 2009.
Proposition 1995/96:12 Totalförsvar i förnyelse.
Proposition 2001/02:10 Fortsatt förnyelse av totalförsvaret.
Proposition 2002/03:26 Tjänstgöring i utlandsstyrkan inom Försvarsmakten.
Proposition 2004/05:5 Vårt framtida försvar.
Proposition 2007/08:1 Budgetpropositionen för 2008.
Proposition 2008/09:140 Ett användbart försvar - försvarspolitisk proposition.
Ds 2003:34 Vårt militära försvar - vilja och vägval.
SOU 2001:23 Personalförsörjningsutredningen.

96RIKSREVISIONEN Försvarsmaktens personalförsörjning – med fokus på officersförsörjningen
 Övrigt skriftligt material
 FöRSVARSDEPARTEMENTET OCh FöRSVARSMAKTEN
Försvarsdepartementet (2007) En förändrad totalförsvarsplikt, dir. 2007:147.
Försvarsdepartementet (2007) Regleringsbrev för budgetåret 2008 avseende 
Försvarsmakten.
Försvarsdepartementet (2008) Uppdrag till Försvarsmakten att reformera 
befälsordningen, Fö2008/195/MIL.
Försvarsdepartementet (2009) Regleringsbrev för budgetåret 2009 avseende 
Försvarsmakten
Försvarsdepartementet (2009), Tilläggsdirektiv till Utredningen om totalförsvarsplikten, dir. 2009:4.
Försvarsmakten (1999) HKV Förhandlingsprotokoll med avtal 1999-12-17  
SP för yrkesofficerare med fullmakt.
Försvarsmakten (1999) Yrkesväxling av Försvarsmaktens personal, HKV skrivelse 
1999-12-17,16 300:75419.
Försvarsmakten (2000) Sammanfattande order avseende Försvarsmaktens 
omstrukturering, HKV skrivelse 2000-06-20, 02 300:67224.
Försvarsmaktens årsredovisningar för åren 2001-2008.
Försvarsmakten (2001) ÖB Reviderade order avseende Försvarsmaktens  
omstrukturering, HKV skrivelse 2001-06-28, 02 300:68181.
Försvarsmakten (2003) Årsrapport från perspektivplaneringen 2002-2003;  
Målbildsinriktningar inför Försvarsbeslut 2004 – rapport 7. 
Försvarsmakten (2004) Budgetunderlag 2005.
Försvarsmaktens månadsrapportering (från de organisatoriska enheterna  
till högkvarteret) 2005-2008.
Försvarsmakten (2006) AG FEM slutrapport. 
Försvarsmakten (2006) Ag PERS rapport avseende en reformerad personalförsörjning.
Försvarsmakten (2006) Budgetunderlag 2007.
Försvarsmakten (2006) Införande av karriärväxling 2006-05-17.
Försvarsmakten (2006) Personalläget - Personal över ram och vakanser.
Försvarsmakten (2006) VU för 2007.
Försvarsmakten (2006) Överbefälhavarens beslut avseende en reformerad 
personalförsörjning.
Försvarsmakten (2007) Budgetunderlag 2008.
Försvarsmakten (2007) Rapport från perspektivstudien hösten 2007 –  
Ett hållbart försvar för framtida säkerhet.
Försvarsmakten (2008), Uppföljning av Personalläget i FM totalt, Utfall –  
kvartal 1. 2008 (janmars).
Försvarsmakten (2008) Balans mellan resurser och uppgifter.

97 RIKSREVISIONENFörsvarsmaktens personalförsörjning - med fokus på officersförsörjningen
Försvarsmakten (2008) DUF för 2009.
Försvarsmakten (2008) VU för 2009.
Försvarsmakten (2009) Budgetunderlag för 2010 med särskilda redovisningar 
(BU10/SR).
Försvarsmakten (2009), Försvarsmaktens rapport avseende intern styrning 
och kontroll för 2008 enligt förordning (2007:603).
Försvarsmakten (2009) Försvarsmaktens budgetunderlag för 2010 med  
särskilda redovisningar (BU10/SR).
Försvarsmakten (2009) Handbok i ekonomi 2009 (23 520:80036). 
Försvarsmakten (2009) Karriärväxling 2009. Anvisningar.
Underlag från helikopterflottiljen, 2009-04-01.
Underlag från F 21, 2009-04-07.
Underlag från Försvarsdepartementet, 2009-04-01.
Underlag från Försvarsmakten, 2009-04-08, 2009-04-27.
Underlag från Försvarsmaktens personalstab, 2008-06-17.
Underlag från Försvarsmaktens produktionsledning, 2009-04-02,  
2007-04-27.
Underlag från Försvarsmaktens ledningsstab, 2008-04-07.
Underlag från 3:e Sjöstridsflottiljen, 2009-04-01.
 öVRIGA KällOR
Bikupan (2008) IX. Högkvarteret – att bygga förtroende.
FOI (2008) Personal och förbandsverksamhet – internationella jämförelser.
Insats & Försvar 2:2008.
Officersförbundet (2008) Officersinfo	special	nr	2	2008.
Polisens årsredovisning 2008.
Riksdagens revisorer (2002) Giv akt på lönebildningen.
Riksrevisionen (2009) Revisionsrapport Försvarsmaktens årsredovisning 
2008 med bilaga (Dnr 32-2008-0655-3). 
Riksrevisionsverket (2002) Försvarets omstrukturering - Granskning av materiel- och personalförsörjning (RRV 2002:14).
ydén Karl (2008) ”Kriget” och karriärsystemet.
 Länkar
http://www.mil.se/sv/I-Sverige/Forbandi-beredskap/
http://www.mil.se/upload/Kartor/fm_sverige.jpg
 

98RIKSREVISIONEN Försvarsmaktens personalförsörjning – med fokus på officersförsörjningen
 Intervjuer
Intervjuer har genomförts med företrädare för följande förband och enheter: 
Norrbottens regemente I 19 (2008-10-01), Artilleriregementet A 9 (2008-10-
01), 3:e Sjöstridsflottiljen (2008-10-22), Första ubåtsflottiljen (2008-10-22), 
Sjöstridsskolan SSS (2008-10-08), Marinbasen (2008-10-08), Norrbottens 
flygregemente F 21(2008-09-24), luftstridsskolan lSS (2008-09-23), livgardet lG (2008-10-16), Försvarsmaktens internationella centrum Swedint 
(2008-10-16), Skaraborgs regemente P 4 (2008-09-17) och helikopterflottiljen (2008-10-02).
 Intervjuer har genomförts vid följande enheter/grupper vid Försvarsmaktens högkvarter: Försvarsmaktens ledningsgrupp (2009-05-12), Insatsledningen (2009-01-16, 2009-02-09, 2009-03-03, 2009-03-31), ledningsstaben (2008-10-27), Personalstaben (2008-09-05, 2008-12-18, 2009-01-27, 
2009-02-04, 2009-02-05, 2009-02-11, 2009-03-04, 2009-03-05, 2009-03-09, 
2009-03-23, 2008-04-21), Produktionsledningen (2008-09-18, 2008-10-21, 
2009-02-09), Säkerhetsinspektionen (2008-06-16).

99 RIKSREVISIONENFörsvarsmaktens personalförsörjning - med fokus på officersförsörjningen
8 Bilaga 
 PersQ
PersQ är ett så kallat kvalitetsmått för personell kvalitet. Måttet har en värderingsskala på fem steg. Respektive steg innebär följande: 237
5 Personalen fullt användbar och har full kompetens och tillräcklig erfarenhet.
4 Personalen har vissa mindre behov av komplettering vad avser utbildning/ 
erfarenhet
3 Personalen har behov av kompletterande utbildning för att kunna lösa sina  
huvuduppgifter på ett tillfredställande sätt
2 Personalen kan endast användas i begränsad omfattning – stort utbildningsbehov
1 Personalen kan inte användas för avsedd befattning – mycket stort utbildningsbehov
237 h Ek 2009 (handbok i ekonomi 2009) 23 520:80036

100RIKSREVISIONEN Försvarsmaktens personalförsörjning – med fokus på officersförsörjningen

101 RIKSREVISIONENFörsvarsmaktens personalförsörjning - med fokus på officersförsörjningen

