RiR 2009:9
Regeringens försäljning av 
V&S Vin & Sprit AB

Till regeringen Datum: 2009-06-10
Dnr: 33-2008-0431
Regeringens försäljning av V&S Vin & Sprit AB
Riksrevisionen har granskat regeringens försäljning av V&S Vin & Sprit AB 
(publ). Resultatet av granskningen redovisas i denna granskningsrapport.
  Företrädare för Regeringskansliet har fått tillfälle att faktagranska och i 
övrigt lämna synpunkter på utkast till rapporten.
  Rapporten överlämnas till regeringen i enlighet med 9 § lagen 
(2002:1022) om revision av statlig verksamhet m.m. Rapporten överlämnas 
samtidigt till Riksrevisionens styrelse.
  Riksrevisor Eva Lindström har beslutat i detta ärende. Revisionsdirektör 
Dimitrios Ioannidis har varit föredragande. Biträdande granskningschef  
Inge Danielsson, granskningsenhetschef Gina Funnemark, revisionschef  
Göran Hyltander och revisionsdirektör Jenny Odhnoff har medverkat vid den 
slutliga handläggningen. 
Eva Lindström Dimitrios Ioannidis

Innehåll
Sammanfattning 7
1  Inledning  11 
1.1  Bakgrund  11 
1.2  Försäljningen i huvuddrag  12 
1.3  Syfte och revisionsfrågor  13 
1.4  Utgångspunkter och bedömningskriterier  14 
1.5  Metod  17 
1.6  Rapportens disposition och omfattning  18
2  Försäljningen av Vin & Sprit  19 
2.1  Beskrivning av försäljningen av Vin & Sprit  19 
2.2  Regeringens försäljning av Vin & Sprit – Iakttagelser  21
3  Försäljningen av aktierna i Beam  25 
3.1  Förberedelse och genomförande av förhandlingarna  25 
3.2  Separationen av aktierna i Beam  28 
3.3  Förvaltningen av Vin & Sprit och dess innehav i Beam  29 
3.4  Regeringens rapportering av försäljningen  29
4  Uppföljning och dokumentation  31 
4.1  Uppföljning och dokumentation av försäljningen - Iakttagelser  31
5  Slutsatser och rekommendationer  33 
5.1  Revisionsfråga 1: Genomförde staten försäljningen av Vin & Sprit  
  samt aktieinnehavet i Beam i enlighet med gällande lagstiftning,  
  riksdagsbeslut och best practice för en sådan försäljningsprocess?  33 
5.2  Revisionsfråga 2: Baserades regeringens redovisning av försäljningen  
  i budgetpropositionen för 2009 på ett tillfredsställande underlag?  37 
5.3  Jämförelse med försäljningen av 8 procent av aktierna i TeliaSonera  37 
5.4  Rekommendationer  38
Källförteckning  39 
Definitioner och förkortningar  41 
Bilaga 1  43

  Sammanfattning
Riksrevisionen har granskat regeringens försäljning av V&S Vin & Sprit AB 
(publ). Riksrevisionen har anlitat expertis med affärsmässig och juridisk 
erfarenhet samt kompetens för att kvalitetssäkra de analyser som ligger till 
grund för granskningens slutsatser. 
  Försäljningen av Vin & Sprit genomfördes i två delar. Vin & Sprit exklusive Vin & Sprits aktier i Beam såldes genom auktion. Beamaktierna såldes i 
ett särskilt förfarande. 
  Riksrevisionens övergripande slutsats är att försäljningsprocessen för 
auktionsprocessen genomfördes väl och att försäljningen av Vin & Sprit 
exklusive Beamaktierna gav ett gott ekonomiskt resultat. I granskningen har 
vi koncentrerat oss på försäljningen av Beamaktierna. Denna aktiepost representerade ett betydligt mindre värde i relation till värdet av försäljningen av 
Vin & Sprit, men motsvarade ändå ett betydande belopp.
  Bakgrund 
Den 14 december 2006 meddelade regeringen sin avsikt att minska det 
statliga ägandet bland annat Vin & Sprit. Efter ett auktionsförfarande beslutade staten den 31 mars 2008 att sälja V&S Vin & Sprit AB (i fortsättningen 
kallat Vin & Sprit) till Pernod Ricard S.A. (i fortsättningen kallat Pernod) för 
55 miljarder kronor. Försäljningen slutfördes den 24 juli 2008, då staten även 
beslutade att överlåta statens (tidigare Vin & Sprits) aktieinnehav i Beam 
Global Spirits & Wine, Inc. (i fortsättningen kallat Beam) till Fortune Brands, 
Inc. (i fortsättningen kallat Fortune) för 2,8 miljarder kronor. 
  Vin & Sprit köpte år 2001 10 procent av aktierna i Beam från Fortune för 
375 miljoner US-dollar för att öka kontrollen över distributionen av Vin & 
Sprits produkter i USA. Vin & Sprit fick som en följd bland annat en styrelseplats i Beam. Ett aktieägaravtal upprättades mellan parterna som bland 
annat reglerade försäljning och återköp av aktierna i Beam vid ett ägarbyte i 
Vin & Sprit.
  I budgetpropositionen för 2009 redovisade regeringen för riksdagen 
målet med försäljningen av Vin & Sprit, försäljningens genomförande, försäljningen av innehavet i Beam, resultatet av försäljningen samt rådgivningskostnader.

  Granskningens inriktning
Följande övergripande frågor ställs i granskningen:
•	 Genomförde	staten	försäljningen	av	Vin	&	Sprit	samt	aktieinnehavet	i	 
  Beam Global Spirits & Wine i enlighet med gällande lagstiftning, riksdagsbeslut och best practice för en sådan försäljningsprocess? 
•	 Baserades	regeringens	redovisning	av	försäljningen	i	budgetpropositionen för 2009 på ett tillfredsställande underlag?
  Slutsatser
  FöRSäLJNINGEN AV VIN & SPRIT ExKLUSIVE AKTIERNA I BEAM
Riksrevisionens bedömning är att försäljningen av Vin & Sprit exklusive 
aktierna i Beam var en väl genomförd försäljning med ett gott ekonomiskt 
resultat. Det goda försäljningsresultatet uppnåddes trots att regeringen 
ställde mycket höga krav på att köparen skulle ta de mest väsentliga riskerna 
beträffande slutförandet av transaktionen, till exempel risken att köparen 
inte godkändes av konkurrensvårdande myndigheter. Därigenom reducerades risken att staten ej skulle kunna erhålla den överenskomna likviden från 
köparen.
  Granskningen visar också att försäljningen genom auktion planerades 
och genomfördes i alla väsentliga delar i enlighet med best practice.
  Regeringens planering och genomförande av försäljningen skedde så att 
de rådande gynnsamma marknadsförutsättningarna vid försäljningstillfället 
kunde utnyttjas.
  FöRSäLJNINGEN AV AKTIERNA I BEAM
Riksrevisionens bedömning är att den administrativa hanteringen av separationen av aktierna i Beam från Vin & Sprit genomfördes på ett effektivt 
sätt. Då en förhandlad uppgörelse om försäljningspriset inte kunde uppnås 
fastställdes försäljningspriset av en oberoende värderingsman i enlighet 
med aktieägaravtal från 2001. Försäljning av innehavet i Beam genererade 
en realisationsförlust om cirka 2,1 miljarder kronor i förhållande till bokfört 
värde. Det bokförda värdet var det belopp som aktierna också värderades 
till i separationen av aktierna från Vin & Sprit, och som staten därigenom 
godtog som värde på aktierna.
  Det är inte möjligt att nu i efterhand avgöra i vilken utsträckning en 
förhandlad uppgörelse hade gett ett högre försäljningspris än som nu blev 
fallet. En sådan uppgörelse hade givetvis också inneburit att en oberoende 
värdering att jämföra mot inte hade funnits. Riksrevisionen har dock i sin 

inför förhandlingarna som kan ha påverkat möjligheterna att framgångsrikt 
genomföra en förhandlad uppgörelse. Adekvata mandat, instruktioner om 
lägsta pris och analyser av risker för olika alternativ var inte på plats när 
förhandlingarna inleddes. 
  Aktieägaravtalet och omständigheterna runt detta hade stor betydelse 
för försäljningen av aktierna i Beam. Någon djupare kunskap om avtalet och 
dess konsekvenser fanns inte inom Regeringskansliet. När det stod klart att 
aktierna i Beam skulle säljas fick Regeringskansliet denna kunskap successivt med hjälp av sina rådgivare. Detta visar att regeringens löpande förvaltning av de helägda bolagen behöver förbättras inför eventuella framtida 
försäljningar, bland annat genom dokumentation av förvaltningen. Under 
den löpande förvaltningen kan det komma att genomföras åtgärder som 
är berättigade från bolagets sida men som på olika sätt begränsar statens 
äganderättigheter. I sådana fall måste det finnas god kännedom om begränsningar i statens äganderättigheter och de konsekvenser dessa kan ha. 
  Riksrevisionens bedömning är att uppgifterna i Regeringskansliets beskrivning av försäljningen av Vin & Sprit och Beam i budgetpropositionen är 
korrekta. Redovisningen är dock i två avseenden ofullständig. Försäljningen 
av Beam genererade en realisationsförlust för staten om 2,1 miljarder kronor, 
något som inte redovisades till riksdagen. Givet att regeringens uttalade mål 
är att använda försäljningsintäkterna till att betala av statsskulden hade det 
varit relevant att även redovisa försäljningens effekter på statsskulden.
  JäMFöRELSE MED FöRSäLJNINGEN AV åTTA PROcENT AV AKTIERNA I  
  TELIASONERA
Riksrevisionen anser att regeringens försäljning av Vin & Sprit exklusive 
aktierna i Beam har förbättrats på flera punkter jämfört med försäljningen av 
åtta procent av aktierna i TeliaSonera. Dessa punkter är:
•	 Målen	med	försäljningen	av	Vin	&	Sprit	var	tydligt	formulerade,	 
  relevanta och prioriterade vilket starkt bidrog till att Regeringskansliet  
  uppnådde målen i försäljningen.
•	 Upphandlingen	av	rådgivarna	skedde	i	enlighet	med	best	practice.	
•	 Regeringskansliets	interna	kompetens	avseende	praktisk	erfarenhet	av	 
  planering och genomförande av försäljningar har förstärkts.
•	 Säljaren	uppfattades	av	rådgivarna	som	väl	förberedd,	tillförlitlig	och	 
  taktisk samt ansågs kapabel att ta avvägda risker avseende försäljningen.
•	 Regeringskansliets	akt	är	bättre	strukturerad	och	mer	komplett	än	akten	 
  från regeringens försäljning av åtta procent i TeliaSonera. 
•	 Regeringens	rapportering	till	riksdagen	om	försäljningen	av	Vin	&	Sprit	 
  var sakligare än regeringens redovisning av försäljningen av åtta procent  
  av aktierna i TeliaSonera. 

  Rekommendationer
Riksrevisionen vill betona att det är viktigt att det även fortsättningsvis sker 
ett lärande i regeringen och Regeringskansliet avseende de försäljningar 
som kan komma att genomföras. Detta föranleder Riksrevisionen att rekommendera att inför kommande försäljningar sammanställa och följa relevant 
best practice för respektive typ av planerad transaktion. Denna best practice 
bör baseras på andras erfarenheter av framgångsrika försäljningar och egna 
erfarenheter från tidigare försäljningar.
Riksrevisionens iakttagelser och slutsatser avseende försäljningen av aktierna i Beam föranleder Riksrevisionen att rekommendera följande:
•	 Regeringen	bör	i	försäljningsarbetet	ha	en	handlingsberedskap	för	att	 
  kunna dra fördel av gynnsamma marknadsförutsättningar genom att  
  planera och genomföra affärsmässiga förhandlingar. En fortsatt utveckling av Regeringskansliets kompetens och arbetsformer är av central  
  betydelse för att en sådan handlingsberedskap ska finnas.
•	 Regeringen	bör	säkerställa	att	Regeringskansliet	i	förekommande	fall	 
  tydligt dokumenterar de förutsättningar och restriktioner i ett statligt  
  bolags förvaltning som är av betydelse för eventuella framtida försäljningar.
•	 Regeringen	bör	redovisa	försäljningarna	till	riksdagen	på	ett	fullständigt	 
  och relevant sätt.

1  Inledning
1.1  Bakgrund
Regeringen har redovisat att det statliga ägandet av företag ska minska och 
har gjort bedömningen att försäljningar av statliga bolag bör kunna ske om 
cirka 50 miljarder kronor per år under åren 2007-2010.1 Enligt regeringen bör 
staten på sikt kvarstå som ägare endast då tungt vägande skäl talar för detta. 
Försäljningsintäkterna ska användas för att amortera på statsskulden.
  Den 14 december 2006 meddelade regeringen sin avsikt att minska det 
statliga ägandet i TeliaSonera, OMx, Nordea Bank, civitas Holding (Vasakronan), SBAB och Vin & Sprit.2 Regeringen fick den 20 juni 2007 tillstånd av 
riksdagen att sälja statens innehav i de sex bolagen.
  I maj 2007 avyttrades 8 procent av aktierna i TeliaSonera genom en s.k. 
bookbuilding process. Försäljningspriset uppgick till 50 kronor per aktie och 
statens inkomster från försäljningen uppgick till 18 miljarder kronor. Regeringen beslutade den 31 januari 2008 att acceptera Borse Dubais offentliga 
uppköpserbjudande till samtliga aktieägare i OMx om att förvärva aktier i 
OMx till 265 kronor per aktie kontant. Staten ägde 6,6 procent av aktierna 
och erhöll ca 2,1 miljarder kronor. 
  Den 30 mars 2008 undertecknades aktieöverlåtelseavtal om att sälja 
samtliga aktier i Vin & Sprit till franska Pernod för ca 55 miljarder kronor. I 
denna försäljning ingick inte Vin & Sprits aktier i Beam. I samband med att 
Vin & Spritaffären med Pernod Ricard avslutades den 24 juli 2008 slutförde 
Regeringskansliet försäljningen av Vin & Sprits tidigare aktieinnehav i det 
amerikanska spritföretaget Beam till Fortune för cirka 2,8 miljarder kronor. Staten hade som ett led i denna process tagit över Vin & Sprits aktier 
i Beam. Den 3 juli 2008 avyttrades Vasakronan till AP Fastigheter för 41,1 
miljarder kronor, även denna försäljning genomfördes som en kontrollerad 
auktionsprocess.
  Regeringen har som avsikt att redogöra för sina försäljningar av statliga 
bolag i påföljande budgetproposition till riksdagen. I budgetpropositionen 
för 2009 informerade regeringen riksdagen om försäljningen av Vin & Sprit 
och Beam.3
1  För 2009–2012 har inkomsterna från försäljning av statligt aktieinnehav beräkningstekniskt antagits till noll, vilket är en  
  nedrevidering med 50 miljarder kronor per år jämfört med budgetpropositionen för 2009, prop. 2008/09:1.
2  Presskonferens om försäljning av vissa statliga bolag.

  I Riksrevisionens strategiska inriktning för åren 2008-2011 anges att 
granskningsstrategin för statliga bolag i första hand fokuserar mot att 
bevaka och granska försäljningen av de statliga bolagen. Den 8 december 
2008 beslutade riksrevisor Eva Lindström att Riksrevisionen skulle inleda en 
effektivitetsgranskning av regeringens försäljning av Vin & Sprit AB.
1.2  Försäljningen i huvuddrag
Den följande beskrivningen återger direkt regeringens redovisning av försäljningen i budgetpropositionen 2009.4
”I fråga om Vin & Sprit hade regeringen som mål att avyttra hela aktieinnehavet. Regeringen beslutade den 30 mars 2008 att avyttra statens aktier i Vin 
& Sprit till Pernod Ricard S.A. (Pernod Ricard), ett av världens ledande alkoholdryckesföretag. Försäljningen av Vin & Sprit slutfördes den 23 juli 2008.
  Regeringskansliet genomförde försäljningsprocessen genom en s.k. 
kontrollerad auktion där pris och övriga villkor inhämtats från olika köpare. 
Processen genomfördes i två steg. Först inhämtades preliminära bud som 
bedömdes av rådgivarna och Regeringskansliet. Därefter infordrades slutliga bindande bud från utvalda budgivare. Efter en samlad bedömning av de 
slutliga buden beslutade regeringen att sälja samtliga aktier i Vin & Sprit till 
Pernod Ricard. 
  Till stöd för försäljningsbeslutet inhämtade regeringen ett yttrande från 
Rådet för försäljning av aktier i bolag med statligt ägande. Rådet ställde sig, 
utifrån affärsmässiga bedömningsgrunder, bakom en försäljning av Vin & 
Sprit till Pernod Ricard.
  Likviden för 100 procent av aktierna i Vin & Sprit erlades i dollar (US-
dollar) och euro, varav 6 050 miljoner US-dollar och 1 450 miljoner euro. I 
tillägg till likviden för aktierna övertog köparen nettoskuld och andra åtaganden, enligt överlåtelseavtal, på motsvarande 4,9 miljarder kronor. Det totala 
värdet exklusive betalning för Beamaktierna och omräknat till kronor enligt 
gällande växelkurs på tillträdelsedagen, motsvarade cirka 55 miljarder kronor. 
Belopp i utländsk valuta (US-dollar/euro) har levererats in till RGK och 
matchats mot löpande amorteringar samt räntebetalningar av statsskulden i 
motsvarande valuta.”
  ”Försäljningen av Vin & Sprits 10-procentiga innehav i Beam slutfördes i 
en separat transaktion den 24 juli 2008 i enlighet med gällande avtal mellan aktieägarna i Beam (Vin & Sprit och Fortune Brands). Enligt detta avtal 
skulle försäljningspriset på Beamaktierna, om parterna ej lyckats enas om 
 
4  Den del av beskrivningen som utelämnats här är beskrivningen av hanteringen av ”the Absolut Art collection”.

godtagbart pris, bestämmas av en oberoende värderingsman. En oberoende 
värderingsman fastställde det bindande försäljningspriset till 455 miljoner 
US-dollar. I tillägg till likviden för aktierna mottogs i samband med försäljningen dessutom upplupen men ej utbetald utdelning för aktieposten på 
cirka 5,4 miljoner US-dollar. Total försäljningslikvid för Beamaktierna uppgick 
därmed till 460,5 miljoner US-dollar.
  Eftersom Pernod Ricards förvärv av Vin & Sprit inte inkluderade Beamaktierna genomfördes försäljningen av denna aktiepost via det av staten 
helägda bolaget Preaktio AB. Försäljningslikviden kommer i samband med 
Preaktios årsbokslut 31 december 2008 att delas ut till ägaren och i likhet 
med övriga försäljningsintäkter användas för att amortera på statsskulden. 
Beloppet med ränta kommer då att uppgå till motsvarande cirka 3 miljarder 
kronor. 
  Tillsammans med de 55 miljarder kronor som svenska staten tidigare 
erhållit från Pernod Ricard för aktierna i Vin & Sprit motsvarar det totala 
erhållna värdet för tillgångarna Vin & Sprit därmed cirka 58 miljarder kronor 
av vilket 3,5 miljarder kronor representerar köparens övertagande av nettoskulder och 54,5 miljarder kronor kontantbetalning till staten.”
  ”Regeringskansliet bistods under genomförandet av försäljningen av 
Morgan Stanley som finansiell rådgivare och Advokatbyrån Vinge och KPMG 
var rådgivare inom juridik respektive redovisning. Avseende juridisk rådgivning har Vinge anlitat specialister inom konkurrenslagstiftning och miljölagstiftning som underleverantörer. 
  Statens totala rådgivningskostnad för projektet har uppgått till 
112 000 000 kronor (0,19 procent av transaktionsvärdet) varav direkta 
transaktionskostnader för bankrådgivning inklusive kostnader för kommunikationsrådgivare, resor med mera på 40 800 000 kronor (0,07 procent av 
transaktionsvärdet) avräknas mot försäljningsintäkterna. övriga kostnader 
avseende juridisk rådgivning samt redovisningstjänster i samband med 
transaktionen har uppgått till 50 200 000 kronor respektive 21 000 000 kronor och belastade anslaget 1:20 Kostnader för omstrukturering och genomlysning av statligt ägda företag m.m.”
1.3  Syfte och revisionsfrågor
Granskning av regeringens försäljning av Vin & Sprit samt aktieinnehavet i 
Beam har gjorts för att bedöma om denna finansiellt betydande försäljning 
följde lag, riksdagens beslut och best practice för försäljning av statliga bolag 
samt om regeringens redovisning i budgetpropositionen 2009 var väl grundad.5 Riksrevisionen har genom att anlita svensk och internationell expertis  
5  Best practice baseras på flera olika källor, vilka inbegriper försäljning av såväl statliga som privatägda bolag.

sammanställt best practice för att bidra till ett lärande inför kommande 
försäljningar.
  Vid försäljningar av statliga bolag är utmaningarna annorlunda än vid 
försäljning av privata bolag. Kraven på offentlig granskning och redovisning 
är exempelvis högre, samt att staten i jämförelse med många privata kapitalägare genomfört relativt sett få bolagsförsäljningar.
  Riksrevisionens övergripande syfte med granskningen är att bidra till ett 
lärande inför kommande statliga bolagsförsäljningar. Att sammanställa en 
best practice för den specifika försäljning som genomförts är en central del 
av Riksrevisionens granskning.
Följande övergripande frågor ställs i granskningen:
•	 Genomförde	staten	försäljningen	av	Vin	&	Sprit	samt	aktieinnehavet	i	 
  Beam i enlighet med gällande lagstiftning, riksdagsbeslut och best  
  practice för en sådan försäljningsprocess? 
•	 Baserades	regeringens	redovisning	av	försäljningen	i	budgetpropositionen för 2009 på ett tillfredsställande underlag?
1.4  Utgångspunkter och bedömningskriterier
1.4.1  Regeringen har varit granskningsobjektet
Regeringen beslutar om att genomföra de försäljningar som den fått bemyndigande från riksdagen att genomföra. Enligt 7 kap. 3 § Regeringsformen 
avgörs regeringsärenden av regeringen vid regeringssammanträde. Enligt 
7 kap. 5 § kan statsministern förordna att ett ärende som hör till ett visst 
departement ska föredras vid regeringssammanträde av annat statsråd än 
departementschefen. Detta är fallet för genomförande av försäljningen av 
statens innehav i sex bolag som regeringen den 20 juni 2007 fick riksdagens 
tillstånd att sälja.
  Kommun- och finansmarknadsminister Mats Odell vid Finansdepartementet är föredragande i frågor beträffande försäljningen av de sex nämnda 
bolagen. Enheten för statligt ägande vid Näringsdepartementet planerar och 
genomför de försäljningsprocesser som Kommun- och finansmarknadsministern ansvarar för. Finansdepartementets budgetavdelning har ofta och i 
allt väsentligt deltagit vid beredningen av ärendet.6 
  Mot denna bakgrund är det enbart regeringens och Regeringskansliets 
agerande som Riksrevisionen har granskat.
6  Formulering, efter förslag från Regeringskansliets faktagranskning.

1.4.2  Bedömningsgrunder
  LAGAR
Enligt 1 § lagen (1996:1059) om statsbudgeten ska hög effektivitet eftersträvas och god hushållning iakttas i statens verksamhet. Vidare anger 29 § att 
försäljning av lös egendom ska genomföras affärsmässigt, om inte särskilda 
skäl talar mot det. Affärsmässighet innebär att det ska tillses att priset blir 
så fördelaktigt som möjligt för staten och att försäljningar till underpris inte 
äger rum. Vidare ska försäljningsärenden handläggas utan ovidkommande 
hänsyn.7
  RIKSDAGENS BESLUT OcH UTTALANDEN
Den 16 oktober 2006 visade regeringen i proposition 2006/07:1 budgetpropositionen för 2007 för riksdagen sin avsikt att minska statens ägande i bolag.8 I proposition 2006/07:57 Försäljning av vissa statligt ägda företag per 
den 1 mars 2007 föreslog regeringen att bemyndigande skulle ges att avyttra 
hela eller delar av aktieinnehavet i bolagen. 
  Näringsutskottet höll den 26 april 2007 en offentlig utfrågning med 
anledning av regeringens förslag om försäljning av vissa statligt ägda bolag. 
I denna betonade Kommun- och finansmarknadsministern att processen 
skulle vara öppen och transparent. Försäljningarna skulle ske på ett sätt som 
vid en samlad bedömning ansågs vara det mest affärsmässiga.
  Riksdagen beslutade den 20 juni 2007 om proposition Försäljning av 
vissa statligt ägda företag (prop. 2006/07:57, bet. 2006/07:NU16, rskr. 
2006/07:217). Därmed bemyndigades regeringen att få inleda försäljningsprocessen och minska ägandet i sex företag: civitas Holding AB som äger 
Vasakronan AB, Nordea Bank AB, OMx AB, Sveriges Bostadsfinansieringsaktiebolag SBAB, TeliaSonera AB och V&S Vin & Sprit AB. Avseende Nordea 
Bank AB, OMx AB och TeliaSonera AB fanns sedan tidigare bemyndigande 
att minska statens ägande. Regeringen bemyndigades också att som likvid 
vid försäljningarna motta aktier eller andra former av tillgångar. Riksdagen 
beslutade att de kostnader som uppkommer för staten i samband med försäljningen av aktierna i de sex nämnda företagen får avräknas mot försäljningsintäkterna.
  Beträffande försäljningsprocessen och kontrollen av försäljningarna 
framhöll näringsutskottet att regeringen bör följa budgetlagen och inte ta 
andra än affärsmässiga hänsyn när försäljningarna genomförs. Kontrollen av 
försäljningarna sker genom frågeinstituten i riksdagen och konstitutionsutskottets granskning. Näringsutskottet avser dessutom att följa regeringens 
arbete med försäljningarna.9
7  Prop. 1995/96:220, s. 110, bet. 1996/97:KU3, rskr /1996/97:27/.

  BEST PRAcTIcE
I vårt arbete med att ta fram bedömningsgrunder har Riksrevisionen strävat 
efter att identifiera kriterier för best practice för planering, genomförande och 
uppföljning av den granskade försäljningen. Dessa ska fungera som komplement till de överordnade bedömningskriterierna som återfinns i lagar och 
beslut. Best practice är inte en lika stark bedömningsgrund som ett regelsystem som är känt i förväg. Best practice uttrycker Riksrevisionens bedömning 
av de höga kvalitetskrav som bör vara uppfyllda vid försäljningen. 
  Riksrevisionen har samlat in kunnande och erfarenheter från myndigheter som granskat försäljningar och hos regeringar som genomfört försäljningar. Riksrevisionen har också samlat in kunskap och erfarenhet av 
försäljningar från näringslivet såväl i Sverige som internationellt, hos säljare 
av aktier och bolag och hos rådgivare till och utförare av försäljningar. 
  Best practice kan definieras som det mest effektiva och verkningsfulla 
sättet att genomföra något, baserat på erfarenheter av ett tillvägagångssätt 
som fungerar och används, samt bedömd av experter på området som det 
bästa som finns i bruk för tillfället. 
  Best practice har sammanställts med hjälp av expertis från följande  
områden:
•	 Internationell	statlig	revision,	vilka	genomfört	granskningar	av	 
  försäljningar (NAO och INTOSAI);
•	 Privata	sektorn,	som	genomfört	försäljningar	av	större	tillgångar	och	 
  använt sig av finansiella rådgivare;
•	 Investment	banker,	som	lämnar	finansiell	rådgivning	i	samband	med	 
  försäljningar; samt
•	 Akademisk	expertis,	med	inriktning	på	det	affärsstrategiska	området	 
  inom försäljningar.
  Det brittiska statliga revisionsorganet, National Audit Office, (NAO), 
har sedan 1990-talet utifrån bland annat best practice granskat försäljningar 
som genomförts av den brittiska regeringen. Det brittiska finansdepartementet har upprättat riktlinjer för planering och genomförande av strukturaffärer 
åren 1990, 1996 och 2000. Riksrevisionen har tagit del av dessa riktlinjer 
som underlag.10
  Försäljning av ett bolag, i sin helhet eller i delar, är ett omfattande arbete. 
Det finns dock ingen standardmodell för hur en försäljningsprocess ska gå 
till, processen måste anpassas till det specifika bolaget och dess förutsättningar, säljarnas önskemål, villkor och övriga marknadsförutsättningar. Vissa 
huvudmoment i försäljningsprocessen är emellertid återkommande och 
skapar en sammanhållande struktur i processen. 
10  I korthet noterar Riksrevisionen att den övergripande strukturen i det brittiska finansministeriets riktlinjer i stort överensstämmer med den best practice som Riksrevisionen tagit fram. Värt att notera är att det brittiska finansministeriet hänvisar till  
  det statliga revisionsorganet NAO i två avseenden i sina riktlinjer, dels de lärdomar som lyfts fram i NAO:s rapporter, dels att en  

  I granskningen har best practice för försäljningar av den typ som granskningen omfattar identifierats, värderats, kvalitetssäkrats och sammanställts. 
Granskningen utgår från de generella delarna från best practice i Riksrevisionens granskning av regeringens försäljning av 8 procent av de marknadsnoterade aktierna i TeliaSonera. 
  Försäljningen av Vin & Sprit omfattar en försäljning av ett helägt statligt 
bolag genom auktion samt en försäljning av Vin & Sprits minoritetspost 
Beamaktier som reglerades i ett aktieägaravtal mellan Vin & Sprit och Fortune. Riksrevisionen har därför gjort justeringar efter avstämning med expertis 
avseende den specifika försäljningssituation som använts för Vin & Sprit.
  I bilaga 1 beskriver vi den best practice som vi tagit fram för denna granskning. 
  Best practice är indelad i två delar. En första del behandlar aktieägaravtal 
om minoritetsägande. Denna del motiveras av det faktum att minoritetsägandet i Beam var en betydande tillgång för Vin & Sprit. Denna del behandlar särskilt förvaltningen av bolaget och dess tillgångar då minoritetsposten 
förvärvas samt en försäljning av en minoritetspost. En andra del behandlar 
försäljning av ett onoterat helägt statligt bolag. Denna andra del behandlar 
kriterier för Regeringskansliets planering och hantering av hela försäljningsprocessen, förberedelser och planering, upphandling av rådgivare, genomförande av försäljning genom auktion samt uppföljning. För försäljningen 
av minoritetspost omfattar best practice, vid sidan om de kriterier som 
presenteras ovan, även de kriterier som listas nedan för Regeringskansliets 
planering och hantering av hela försäljningsprocessen, förberedelser och 
planering, upphandling av rådgivare samt uppföljning i den andra delen av 
best practice som behandlar försäljning av ett onoterat helägt statligt bolag.
  Riksrevisionen har arbetat såväl med ett informellt nätverk där meriterade personer på frivillig basis delat med sig av sina erfarenheter som med 
kontrakterade experter. Specifikt har bland annat Svante Adde, bidragit till 
och kvalitetssäkrat best practice. Erik Nerep, JanMikael Bexhed och Bo Legelius har särskilt bidragit och kvalitetssäkrat juridiska aspekter i best practice 
samt frågor som rör upprättandet av aktieägaravtal.
1.5  Metod
Granskningens iakttagelser baseras på aktgranskning, övrig dokumentation 
från Näringsdepartementet och Vin & Sprit samt intervjuer med Näringsdepartementet och företrädare från Vin & Sprit. Riksrevisionen har även 
intervjuat Morgan Stanley och Vinge, som var rådgivare till regeringen i 
försäljningen. Riksrevisionen har också anlitat expertis för avstämning av 
best practice samt de analyser och slutsatser som Riksrevisionen inkluderar i 
denna granskningsrapport.

  Regeringskansliet har beretts möjlighet att göra faktagranskning av 
granskningsrapporten exklusive slutsatser och rekommendationer. Riksrevisionen har i allt väsentligt beaktat Regeringskansliets förslag om ändringar 
och i de fall Regeringskansliet bifogat utförliga kommentarer av klargörande 
karaktär valt att i fotnot bifoga dessa.
1.6  Rapportens disposition och omfattning
I jämförelse med Riksrevisionens granskning RiR 2008:12 Regeringens 
försäljning av åtta procent av aktierna i TeliaSonera är beskrivningen av den 
genomförda försäljningen mindre omfattande i denna rapport. Huvudskälet till att rapporten är relativt kortfattad är att försäljningsprocessen för 
auktionsprocessen var väl genomförd och att försäljningen av Vin & Sprit 
exklusive aktierna i Beam gav ett gott resultat. I granskningen har vi koncentrerat oss på försäljningen av Vin & Sprits aktiepost i Beam där vi har vissa 
granskningsresultat att redovisa. Denna aktiepost representerade ett betydligt mindre värde i relation till värdet av försäljningen av Vin & Sprit, men 
representerar likväl ett betydande belopp.
  Rapportens disposition är som följer. Avsnitt 2 innehåller iakttagelser av 
och slutsatser om försäljningen av Vin & Sprit exklusive aktierna i Beam. Av-
snitt 3 innehåller iakttagelser av och slutsatser om försäljningen av aktierna i 
Beam. Avsnitt 4 innehåller iakttagelser av och slutsatser om Regeringskansliets uppföljning och dokumentation av försäljningen. Granskningen avslutas 
med avsnitt 5 som innehåller slutsatser och rekommendationer.

2  Försäljningen av Vin & Sprit 
Detta kapitel inleds med en översiktlig beskrivning av försäljningen av Vin & 
Sprit exklusive aktierna i Beam. Denna beskrivning följs av Riksrevisionens 
iakttagelser, vilka struktureras efter relevanta delar i best practice, försäljning 
av ett onoterat helägt statligt bolag genom auktion. Riksrevisionens slutsatser som avslutar detta kapitel är baserade på avstämning mot denna del av 
best practice.
2.1  Beskrivning av försäljningen av Vin & Sprit 
Från och med regeringsskiftet i september 2006 till och med den första 
noteringen i Regeringskansliets akt den 16 februari 2007 bereddes ärendet 
internt inom Regeringskansliet.11 Den 19 mars 2007 föredrogs för Kommun- och finansmarknadsminister Mats Odell tentativ målbild, försäljningsprocess, risker, försäljningsmetoder samt kommunikationsstrategier. Den 
övergripande tentativa målbilden var:
•	 Försäljningen	ska	ske	till	högsta	pris	med	hänsyn	tagen	till	affärsmässiga	 
  överväganden,
•	 Processen	kommer	sannolikt	vara	”kontrollerad	auktion”	och	inbjudan	 
  till intresseanmälan innehålla detaljerad information om villkor för  
  försäljning,
•	 Transaktionens	omfattning:	försäljning	avser	100	procent	av	aktierna,
•	 Betalningslikvid	i	form	av	kontanter	till	100	procent	föredras	om	inte	 
  pris/värdemässiga skäl talar för annat,
•	 Transaktionsstruktur
  –  En försäljning av hela innehavet till samma köpare/grupp av köpare  
    föredras 
  –  Om det av värderingsskäl eller processkäl finns motiv för en transaktionsstruktur som medför en delning/ styckning av bolaget kan det  
    övervägas,
•	 Inga	garantier	från	säljaren,
•	 Signering	av	överlåtelseavtal	inom	tolv	månader.
11  Justerade intervjuanteckningar från möte den 27 oktober 2008.

Under våren och sommaren 2007 upphandlades finansiella rådgivare (Morgan Stanley), legala rådgivare (Vinge) samt revisionsfirma (KPMG). Under 
sommaren och hösten analyserade regeringen olika strategiska och kommersiella alternativ, legala förutsättningar och genomlyste bolagets ekonomiska 
ställning.  
  Med anledning av den planerade försäljningen av Vin & Sprit beslutade 
styrelsen i bolaget i juni 2007 om en tillfällig bonus som ett incitament för 
vissa ledande befattningshavare och andra nyckelpersoner att stanna kvar i 
företaget minst tre månader efter avslutad försäljning.
  Den 4 december 2007 lämnade Rådet för försäljning av aktier i bolag 
med statligt ägande ett yttrande i samband med förberedelserna för den 
föreslagna avyttringen av Vin & Sprit. 
  Regeringens analys- och förberedelsefas avslutades den 5 december 
2007.
  Den 11 december 2007 inleddes auktionsförfarandet avseende Vin & 
Sprit genom att Morgan Stanley kontaktade de utvalda intressenterna och 
tillsände dessa bland annat informationsmemorandum. Sista dag för inlämnandet av indikativa (icke bindande) bud till Näringsdepartementet var den 
24 januari 2008. Kommun- och finansmarknadsminister Mats Odell beslöt 
den 4 februari 2008 vilka fyra budgivare som tilläts gå vidare i budprocessen. 
Dessa budgivare fick möjlighet att genomföra ytterligare fördjupade informationsinhämtning beträffande Vin & Sprit, så kallad fördjupad due diligence, 
VDD, innan bindande bud och justeringar i aktieöverlåtelseavtalet skulle 
lämnas till Näringsdepartementet den 27 mars 2008. 
  Av de fyra buden som lämnades i 27 mars 2008 bedömde Morgan 
Stanley och Regeringskansliet att Pernods bud var bäst avseende pris och 
övriga villkor, varför Morgan Stanley och Regeringskansliet rekommenderade 
regeringen att snarast möjligt underteckna överlåtelseavtalet med Pernod. 
  Yttrande från Rådet för försäljning av aktier i statliga bolag angående 
förslag till avyttringen av statens aktier i Vin & Sprit inhämtades. Rådet 
noterade i sitt yttrande den 29 mars 2008 att projektgruppen på ett tillfredsställande sätt fick anses ha behandlat de propåer angående marknadsmässig 
värdering av delarna av Vin & Sprit och om främjande av samverkan mellan 
olika intressenter i konsortieform som rådet framförde i sitt yttrande den 4 
december 2007. Vidare utgjorde, enligt rådets bedömning, det material som 
presenterats ett fullgott underlag dels för att analysera och bedöma de olika 
handlingsalternativ som svenska staten har som ägare av aktierna i Vin & 
Sprit, dels för att bedöma och värdera de olika anbuden och väga dem mot 
varandra. Av de fyra anbud som avgetts förordade Regeringskansliet anbudet från Pernod. Enligt rådets bedömning uppfyllde det nämnda anbudet 

kravet på affärsmässighet i fråga om pris och övriga villkor. Rådet ansåg 
också att anbudet från Pernod var det från affärsmässiga utgångspunkter 
mest förmånliga bland de avgivna anbuden för svenska staten som säljare av 
aktierna i Vin & Sprit. Det nämnda anbudet var även förmånligare än andra 
handlingsalternativ för staten, bland dem en börsintroduktion av Vin & Sprit.
  Efter regeringsbeslut undertecknades aktieöverlåtelseavtal mellan 
svenska staten och Pernod den 30 mars 2008. Europeiska kommissionen 
godkände den 17 juli 2008 Pernods föreslagna förvärv av aktierna i Vin & 
Sprit, och transaktionen slutfördes den 24 juli 2008.
2.2  Regeringens försäljning av Vin & Sprit – Iakttagelser
Nedan redovisas som anges i 1.7 kortfattat de iakttagelser RiR gjort på 
grundval av aktgranskning och minnesanteckningar från intervjuer med 
mera.
2.2.1  Iakttagelser – förberedelser och planering
  FöRSäLJNINGSORGANISATION
Regeringskansliets interna kompetens avseende praktisk transaktionserfarenhet har förstärkts genom rekrytering jämfört med tidigare försäljningar.
  Regeringskansliets företrädare uppfattades av rådgivarna som en adekvat förberedd, tillförlitlig, taktisk och kapabel säljare som kunde ta avvägda 
risker samt vara flexibel.
  PLANERING OcH MåLBILD
Målen med försäljningen formulerades tidigt i processen. De var relevanta 
och prioriterades i hela försäljningsprocessen.

  VäRDERING AV BOLAGET
Regeringen tar inom ramen för den löpande förvaltningen kontinuerligt emot 
oberoende värderingar från svenska och internationella rådgivare.12 Regeringskansliet genomförde ingen oberoende värdering av Vin & Sprit inför 
upphandling av finansiell rådgivare. Värdering av bolaget gjordes i november 
2007 och mars 2008 av regeringens finansiella rådgivare.
  UPPHANDLING AV RåDGIVARE
Upphandlingen av rådgivarna skedde i enlighet med best practice. 
  KOMMUNIKATIONSPLAN
Regeringskansliet biträddes av en kommunikationskonsult inför pressträffar 
och pressreleaser. Konsulten upprättade även en kommunikationsplan. Efter 
läckor till medierna infördes ett antal säkerhetsåtgärder rörande tillgången 
till känslig information. 
2.2.2  Iakttagelser – genomförande av försäljningen 
Metod för försäljningen valdes efter en omfattande analys- och förberedelsefas inom Regeringskansliet. Regeringen inhämtade även yttrande från 
Rådet för försäljning av aktier i bolag med statligt ägande. Därefter godkände 
statsrådet Mats Odell Näringsdepartementets rekommendation avseende 
försäljningen. De fyra borgerliga partiledarna samt finansministern ställde 
sig bakom statsrådets rekommendation.
  FöRBEREDA INFORMATIONSPAKET
Samtliga budgivare fick tillgång till likvärdig information i form av sedvanligt informationsmaterial, informationsmemorandum och s.k. vendor due 
12  Efter förslag från Regeringskansliets faktagranskning: ”Till detta ska tilläggas att Regeringskansliet under upphandlingsprocessen 
  och inför anlitandet av Morgan Stanley emottog åtta olika oberoende preliminära värderingar från svenska och internationella  
  banker, underlag som Riksrevisionen haft tillgång till under granskningen. Detta var en väsentlig fråga som departementet ställde  
  i det förfrågningsunderlag som tillställdes de nio banker som deltog i upphandlingen. Värdet av en värdering inför upphandling av  
  finansiell rådgivare i en process likt V&S projektet är dock begränsat, framförallt av följande skäl:
  – Försäljningen av V&S baserades på ett politiskt ställningstagande varför en värdering innan en process har påbörjats inte  
  påverkar regeringens syn på om försäljningen ska genomföras. Dock fanns det en kunskap inom Regeringskansliet att V&S var  
  en värdefull tillgång som ett resultat av den löpande förvaltningen av bolaget.
  – Innan en försäljningsprocess likt denna har påbörjats är informationen på vilket värderingen baseras begränsad för en  
  oberoende part vilket gör att relevans och tillförlitlighet blir låg jämfört med en värdering som baseras på en mycket bredare  
  och mer detaljerad information efter att en granskning/genomgång (likt en vendor due diligence) av bolaget har genomförts.  
  Viktiga indata är exempelvis managementintervjuer, djupare analys av framtida intjäningsförmåga och marknadsutveckling. Med  
  andra ord bör värdering ske under den s.k. förberedelsefasen och i mån av behov därefter uppdateras. Detta på basis av mer  
  detaljerad kunskap, något som alltså vanligtvis inte alltid finns att tillgå för en oberoende aktör. I vissa fall skall också exakt  
  perimeter (dvs. vad följer med i en försäljning) bestämmas under förberedelserna.
  – Den tidsutdräkt en dylik process medför innebär en värdering inför upphandling av finansiell rådgivare sker upp till 9-12  
  månader innan marknadens prissättning inkommer dvs. bud och förhandling. Under en sådan period kan många fundamentala  
  faktorer för värderingen ha förändrats. Att jämföra buden med en värdering som genomförts för länge sedan, och som har  
  baserats på begränsad och eventuellt inte längre giltig information bidrar högst begränsat till beslutsprocessen.”

diligence rapport.13 Samtliga budgivare hade möjlighet att ställa frågor till 
Vin & Sprits ledning som genom former som organiserats av den finansiella 
rådgivaren.
  IDENTIFIERA OcH KONTAKTA POTENTIELLA KöPARE
Samtliga budgivare som uppfyllde de av regeringskansliet uppställda urvalskriterier erbjöds delta i auktionsprocessen. 
  INDIKATIVA BUD
Samtliga inkomna bud (indikativa bud per den 24 januari 2008 och bindande bud per den 27 mars 2008) hanterades på samma sätt av Regeringskansliet; de registrerades innan öppnandet hos registratorn på Näringsdepartementet, och informationen hölls till en begränsad grupp av personer för att 
behålla sekretess och minska spridningen av informationen.
  URVAL AV POTENTIELLA KöPARE
Regeringskansliet och den finansiella rådgivaren genomförde tillsammans 
urvalet av de budgivare som skulle få tillgång till fördjupad information för 
att därefter inkomma med bindande bud.
  DUE DILIGENcE
Samtliga budgivare fick möjlighet att genomföra en fördjupad due diligence 
på samma villkor.
  MOTIVERA LEDNING OcH NYcKELPERSONER
Regeringen stödde styrelsens i Vin & Sprits beslut om incitament för vissa 
ledande befattningshavare och andra nyckelpersoner under försäljningsfasen. Regeringen ansåg att det var viktigt att säkerställa en fortsatt framgångsrik värdeutveckling av Vin & Sprit och att det var viktigt att verksamheten fortsatte som vanligt oavsett försäljningsprocessen. Anställningsvillkoren 
avvek under försäljningsfasen från de existerande riktlinjerna för ersättning 
till ledande befattningshavare i statligt ägda bolag. 
13  Vendor due diligence, VDD, genomförs initialt av den säljande parten i en transaktion. Syftet är att ge potentiella investerare en  
  omfattande, oberoende analys av målbolaget. Omfattningen av VDD-rapporten anpassas så att den ska tillgodose informationsbehov för såväl finansiella som industriella köpare. En bra VDD-rapport bidrar till en effektivare budprocess och leder till bättre  
  kvalitet i budgivningen. Fördjupad due diligence genomförs senare i försäljningsprocessen av de i andra omgången utvalda  
  budgivarna.

  SLUTLIGT BUD
Regeringen var tydlig med att de slutliga buden skulle vara bindande, fullt 
finansierade och ovillkorade.
  AKTIEöVERLåTELSEAVTAL
Regeringen minimerade antalet garantier i aktieöverlåtelseavtalet samtidigt 
som den lyckades uppnå ett högt pris.
  Till följd av att buden var bindande, fullt finansierade och ovillkorade, 
omfattade de slutförhandlingar som genomfördes begränsade redaktionella 
förändringar i aktieöverlåtelseavtalet.14
  Regeringen inhämtade yttrande från Rådet för försäljning av statliga bolag inför undertecknade aktieöverlåtelseavtal mellan staten och Pernod den 
30 mars 2008. Rådet tillstyrkte avtalstecknande med Pernod.
  SLUTFöRANDE AV TRANSAKTIONEN
Försäljningen slutfördes den 24 juli 2008 efter godkännande från Europeiska 
kommissionen den 17 juli 2008. Därmed slutfördes transaktionen inom den 
planerade tid som hade fastställts vid undertecknandet av aktieöverlåtelseavtalet. Den 25 juli 2008 avslutades även försäljningen av Beam.
14  Möte med Näringsdepartementet den 10 november 2008

3  Försäljningen av aktierna i Beam
Aktieinnehavet i Beam hade följande bakgrund. Vin & Sprit förvärvade i 
samband med nya distributionssamarbeten år 2001 10 procent av aktierna 
i Beam från Fortune för 375 miljoner US-dollar.15 Syftet var att öka kontrollen 
över distributionen av sina produkter i USA.16 Ett aktieägaravtal upprättades mellan parterna som bland annat reglerade försäljning och återköp av 
aktierna i Beam vid ett ägarbyte i Vin & Sprit. Vin & Sprit investerade år 2006 
ytterligare 153 miljoner US-dollar för att behålla det 10-procentiga aktieinnehavet i Beam.17 Avtalsmässigt styrdes distributionsarrangemanget genom 
exklusiva distributionsavtal och aktieägaravtal om gemensamt ägda bolag.18
  Riksrevisionens iakttagelser av Beamförsäljningen som följer är indelade 
i fyra delar, förberedelse och genomförande av förhandlingarna med Fortune, 
separationen av Beamaktierna från Vin & Sprit, Regeringskansliets förvaltning av Vin & Sprit och Beaminnehavet samt regeringens rapportering till 
riksdagen av Beamförsäljningen.19
3.1  Förberedelse och genomförande av förhandlingarna
Regeringens mål för försäljningen av Vin & Sprit var bland annat att maximera försäljningspriset. Detta mål gällde även för försäljningen av aktierna i 
Beam.
  Fortune utnyttjade sin rätt att återköpa Beamaktierna från Vin & Sprit vid 
ägarbyte i Vin & Sprit, enligt aktieägaravtalet mellan Vin & Sprit och Fortune, 
genom att utfärda en så kallad ”call notice” den 3 april 2008.20 Från och med 
den 3 april hade Vin & Sprits aktier i Beam ingen annan möjlig köpare än 
Fortune. I sin call notice erbjöd Fortune att betala 350 miljoner US-dollar för 
aktierna i Beam. 
15  Bakgrunden till de nya distributionssamarbetena var följande. Den tidigare samarbetspartnern (Seagram) för distribution av Vin &  
  Sprits produkter utanför Sverige (inkl. i USA) lämnade samarbetet hastigt 2001. För Absolut var USA-marknaden mycket viktig.  
  Vin & Sprit sökte därför under tidspress en ny stabil och fördelaktig distributionslösning. Lösningen blev att ett nytt bolag för  
  distributionen i USA bildades, Future Brands. Future Brands bildades av Vin & Sprit tillsammans med Beam. Beam var ett tidigare  
  helägt dotterbolag till Fortune. Vin & Sprit förvärvade som ovan angivit 10 procent av aktierna i Beam i samband med bildandet  
  av Future Brands. ägarförhållandena i Future Brands avtalades till 51 procent för Beam och 49 procent för Vin & Sprit. På detta  
  sätt stärkte Vin & Sprit kontrollen över distributionslösningen i USA.
16  Vin & Sprit fick som en följd bland annat en styrelseplats i Beam.
17  I samband med en nyemission som Fortune gjorde.
18  Distributionsavtal tecknades år 2001 mellan Beam(Fortune) och Future och löpte till år 2012. Genom avtalen erhöll Vin & Sprit  
  väsentlig kontroll och överblick över verksamheten i Future Brands och Beam, bland annat genom att Vin & Sprit fick vara med  
  och besluta om bolagens prioriteringar och ersättningssystem till distributörer och säljare på viktiga marknader. Avtalen med  
  Future Brands var utformade för att uppmuntra parterna till ett långsiktigt samarbete och öka det ömsesidiga beroendet i en
  bransch som konsoliderades.Syftet med avtalet var enligt Vin & Sprit bland annat att uppmuntra intern konsolidering och försvåra  
  att någon samarbetspart lämnade samarbetet på annat sätt än genom börsintroduktion.
19  Iakttagelserna är baserade på aktgranskning och minnesanteckningar från intervjuer med mera i enlighet med vad som anges  
  i 1.7.

  FRåGAN OM FöRHANDLINGSMANDAT AKTUALISERAS
Den 22 april 2008 sammanträdde Beams styrelse.21 Vin & Sprits representant i Beams styrelse meddelade på instruktion från Regeringskansliet att 
bolaget inte godkände Fortunes bud om 350 miljoner US-dollar. Vin & Sprit 
indikerade också att bolaget var villigt att låta en oberoende värderingsman 
fastställa försäljningspriset för aktierna, i enlighet med aktieägaravtalets 
regler.22 Fortune anförde att man kunde tänka sig en regelrätt förhandling 
om priset på aktierna. Man kom också överens om att det skulle prövas om 
parterna kunde komma överens i förhandling utanför Beams styrelse.23 
  Den 8 maj 2008 gav Vin & Sprit efter instruktion från Regeringskansliet 
ett skriftligt motbud till Fortune om 800 miljoner US-dollar. Detta bud motsvarade den övre delen i den värdering som Morgan Stanley hade utfört åt 
regeringskansliet.
  På Vin & Sprits styrelsemöte den 12 maj 2008 angav Vin & Sprits VD 
att det krävdes ett tydligt mandat från regeringen i det fall Vin & Sprit skulle 
representera ägaren vid en förhandling om försäljningen av Beamaktierna. 
Den 12 maj 2008 erhöll i stället Regeringskansliet mandat från Vin & Sprits 
styrelse att företräda Vin & Sprit i allt som rörde försäljningen av Vin & 
Sprits innehav av aktierna i Beam. 
  MöTE MED FORTUNE Då PRISUPPGIFTER UTBYTTES MELLAN PARTERNA 
Den 13 maj 2008 kontaktade Regeringskansliet, i kraft av det mandat som 
erhållits från Vin & Sprit, företrädare för Fortune för att meddela Fortune att 
ett sådant mandat erhållits och för att diskutera förutsättningarna för vidare 
förhandlingar. Regeringskansliet bad om ett möte.
  Den 16 maj 2008 hölls ett möte utanför Beams styrelse mellan Vin & 
Sprit, genom Regeringskansliet, och Fortune. Fortune nämnde under mötet 
den högsta prisnivå man kunde tänka sig att betala för Vin & Sprits aktier i 
Beam.24 Denna prisuppgift var väsentligt högre än det försäljningspris som 
senare fastställdes av den oberoende värderingsmannen efter det att parterna inte lyckades uppnå en överenskommelse genom förhandling.
  Regeringskansliets företrädare reserverade sig vid mötet för att den 
svenska regeringen skulle godkänna en eventuell uppgörelse och att man 
inte kunde binda regeringen vid en precis siffra men att man kunde utforska 
om det fanns en gemensam grund för en förhandling. 
21  Den instans som enligt aktieägaravtalet mellan Vin & Sprit och Fortune 2001 i första hand skulle avgöra priset på Beamaktierna.
22  Bolagets tidigare vd uppger till Riksrevisionen att han ansåg att förhandlingsvägen var att föredra framför att försäljningspriset  
  fastställdes i en oberoende värdering. Han sökte fram till dess att förhandlingen i Beams styrelse skulle hållas erhålla ett förhandlingsmandat samt ett minimipris från Regeringskansliet. Han erhöll ett muntligt förhandlingsmandat men inget minimipris.  
  Då fullständiga förutsättningar därigenom enligt honom inte förelåg för en förhandling såg han därför inte några skäl att i Beams  
  styrelse motsätta sig att försäljningspriset skulle fastställas av en oberoende värderingsman.
23  Vin & Sprits VD indikerade att om förhandlingar skulle äga rum så förutsatte detta ägarens mandat.
24  Riksrevisionen har från Regeringskansliets akt inhämtat att följande information föredrogs av Regeringskansliet på Vin & Sprits  
  styrelsemöte den 12 juni 2008 : ”Under mötet nämnde FB att bolaget inte kunde betala mer än x miljoner för Vin & Sprits aktier i  

  RISKANALYSER INKOMMER
Den 5 maj 2008 noterade Regeringskansliet i en pm att de stora skillnaderna 
mellan Regeringskansliets och Fortunes värderingar berodde på ”fundamentalt olika utgångspunkter”. Regeringskansliet noterade också att stor osäkerhet rådde om vilket värde en oberoende värderingsman skulle komma fram 
till.
  Den 19 och 21 maj 2008 presenterade Morgan Stanley för Regeringskansliet en riskanalys avseende fastställandet av försäljningspriset genom en 
oberoende värdering.25
  Presentationen från den 19 maj innehåller hänvisning till att Fortune indikerat att de tillämpat en illikviditetsrabatt på 20 procent i sin värdering av 
aktieposten och hänvisat till att sådana rabatter i praxis omfattar ett spann 
på mellan 15-50 procent (en sådan rabatt skulle kompensera för att aktierna 
i Beam hade begränsat antal köpare).26 Morgan Stanley drar slutsatsen att 
Fortunes starkaste argument i en eventuell oberoende bindande värdering 
är illikviditetsrabatten. Rabattkravet skulle enligt Morgan Stanley avvisas eftersom någon rabatt inte var relevant. Detta då någon rabatt inte hade givits 
när Vin & Sprit köpte aktierna.27 Morgan Stanley menade vidare att om en 
rabatt skulle komma att tillämpas skulle värdet av de minoritetsrättigheter 
som var knutna till Vin & Sprits aktiepost  samt den tidsfrist som Vin & Sprit 
skulle ge Fortune vara positiva inslag vid värderingen.28 
  Underlaget från den 21 maj 2008 kvantifierar två risker inför en eventuell 
oberoende bindande värdering. Den första risken bedömdes vara att Fortune skulle kräva ersättning för de intäkter som bolaget skulle gå miste om 
då distributionen av Absolut skulle upphöra, dessa beräknades till 17-200 
miljoner US-dollar. Den andra risken bedömdes vara att den oberoende värderingsmannen skulle anse att en illikviditetsrabatt borde tillämpas, denna 
beräknades till 138-172 miljoner US-dollar. Dessa två risker var enligt Morgan 
Stanley inte helt additiva, men sammantaget innebar de att aktieposten i 
Beam vid en eventuell oberoende värdering enligt aktieägaravtalet skulle 
kunna värderas till under 500 miljoner US-dollar.
25  Den 23 maj 2008 presenterade Advokatfirman Vinge en juridisk riskanalys.: PM Projekt 55 – Vissa frågor ang. closingrisk. Denna  
  PM behandlar separationen av aktierna från Vin & Sprit. I sin faktagranskning uppger Regeringskansliet följande i denna fråga:  
  “ Regeringskansliet gjorde under försäljningsprocessen löpande bedömningar avseende motpartsförhållandet till Fortune Brands.  
  Många av dessa var av muntlig diskussion men specifikt när det gäller Beam fanns det exempelvis en pm upprättad av Davis  
  Polk & Wardell den 16 januari 2008 som går igenom bl.a. risken av likviditetsrabatt. Sedermera i Morgan Stanleys värderingsrapporter under ett flertal tillfällen, t.ex. i dokumentet daterat 6 maj, fanns det en diskussion om möjliga risker att en värdering  
  kunde innefatta likviditetsrabatt och separationskostnader. Denna riskanalys sammanfattades och uppdaterades innan precisering  
  av instruktion om försäljningspris gavs den 22 maj.”
26  En illikviditetsrabatt kompenserar en köpare för att en aktie har ett begränsat antal köpare och således inte föremål för en  
  organiserad handel.
27  Någon reglering av detta gjordes dock inte i aktieägaravtalet från 2001 mellan Fortune och Vin & Sprit). Företrädare för Vin &  
  Sprit, som deltog i förvärvet av Beamaktierna och upprättandet av aktieägaravtalet avseende Beam har till Riksrevisionen uppgivit  
  att frågan endast berördes muntligen.
28  I den inlaga som Morgan Stanley lämnade till den oberoende värderingsmannen sammanfattar Morgan Stanley regeringens syn  
  på rabatten på följande sätt: ” No liquidity discount is applied to the stake, given the absence of such a discount at the time of the  
  original investment in 2001 and reinvestment in 2005 by V&S Furthermore, the shares offer liquidity given V&S’s right to sell the  
  shares at fair market value to Fortune Brands at any time with 120 days notice; and V&S’s significant participation rights, including the rights to a Board seat, voting power, right of first offer, tagalong rights and registration rights are taken into account. The  
  convertibility to common stock, including accrued and unpaid dividends, and preferred dividend priority associated with the stake  

  FöRHANDLING OcH FASTSTäLLANDE AV PRIS I OBEROENDE VäRDERING
Den 22 maj 2008 fick företrädare för Regeringskansliet, enligt uppgift i pm 
från Regeringskansliet, mandat från statsrådet Mats Odell att för statens 
räkning förhandla med Fortune angående Beamaktierna. Försäljningspriset 
för aktierna skulle enligt mandatet inte understiga 600 miljoner US-dollar. 
  Den 29 maj 2008 hölls förhandlingar mellan regeringen, genom Regeringskansliet, och Fortune.29 
  Den 19 maj, 7 och 8 juni 2008 klagade företrädare för Fortune inför Vin 
& Sprit på regeringens hantering av förhandlingen och den vidare försäljningsprocessen. Den 8 juni avböjde Fortune direkt kontakt med regeringen 
och hänvisade regeringen till sin rådgivare.
  Den 9 juni 2008 övergick Vin & Sprits aktier i Beam i direkt statlig ägo.
  Den 9 juni 2008 inledde den oberoende värderingsmannen Hawkpoint 
sitt arbete. Innan värderingen fastställdes, skickade Regeringskansliet en 
förfrågan till Fortune om en förhandlad lösning var möjlig.
  Den 23 juli 2008 fastställde Hawkpoint värdet av Beamaktierna till 455 
miljoner kronor. Detta belopp var avsevärt lägre än det pris som Fortune 
hade nämnt under mötet den 16 maj.30
3.2  Separationen av aktierna i Beam
Under förberedelsefasen sommaren och hösten 2007 genomfördes omfattande kartläggning av aktieägaravtalet.31 I november påbörjades arbetet 
med hur Beamaktierna skulle exkluderas från Vin & Sprit. Den 9 mars 2008 
lämnade Vinge sin slutliga pm om separationen av Beamaktierna från Vin & 
Sprit. Separationen genomfördes under juni och juli 2008.32
29  I sin faktagranskning påpekar Regeringskansliet följande: “Om man med första förhandlingen mellan regeringen och Fortune  
  Brands’ avser en skarp förhandling med precisering av pris, så är detta korrekt från Regeringskansliets perspektiv. Däremot så  
  hade andra diskussioner tidigare ägt rum mellan Regeringskansliet och V&S å ena sidan och Fortune Brands å den andra sidan.”
30  Det är inte möjligt att i efterhand avgöra i vilken utsträckning en förhandlad uppgörelse hade gett ett högre försäljningspris. En  
  förhandlad lösning hade givetvis också inneburit att en oberoende värdering att jämföra mot inte hade funnits.
31  Vin & Sprits legala ombud i USA, Dechert LLP, presenterade ett memorandum, och statens legala rådgivare, Vinge, presenterade  
  tillsammans med deras amerikanska legala ombud Davis Polk & Wardwell ett flertal memorandum under hösten.
32  Den 12 respektive 14 maj 2008 ansökte Fortune hos domstolar i USA och Sverige om interimistiskt förbud för Vin & Sprit att överföra aktierna i Beam från Vin & Sprit till svenska staten. Den 16 respektive 20 maj 2008 avslogs Fortunes begäran om interimistiskt förbud av domstolar i USA respektive Sverige. Den 9 juni 2008 förvärvade Vin & Sprits dotterbolag Preaktio Beam  
  aktierna från Vin & Sprit till bokfört värde, omkring 4,9 miljarder kronor, mot betalning i form av en revers (”Beamreversen”).  
  I övertagandet ingick även alla rättigheter och förpliktelser rörande Beamaktierna. Samma dag förvärvade staten aktierna i  
  Preaktio från Vin & Sprit för 1 krona. Den 23 juli 2008 reglerade staten genom Preaktio, hela sin skuld omkring 4,9 miljarder  
  kronor, till Vin & Sprit enligt Beamreversen. För att möjliggöra för Preaktio att reglera Beamreversen utan att själv göra förlust,  
  tillförde staten medel till Preaktio i form av ett ovillkorat aktieägartillskott motsvarande hela Beamreversens belopp, 4 930 miljoner kronor. Aktieägartillskottet gavs i form av överföring av en andel av statens köpeskillingsfordran på Pernod motsvarande  
  omkring 50 miljoner US-dollar samt omkring 4,6 miljoner kronor. Den 24 juli 2008 överlät staten Beamaktierna till Fortune mot  
  en köpeskilling om omkring 455 miljoner US-dollar (ca 2,8 miljarder kronor). Därutöver betalade Fortune omkring 5 miljoner US- 
  dollar till Preaktio, motsvarade upparbetad ännu inte utbetald utdelning vid tidpunkten för Fortunes övertagande av Beamaktierna  
  till Preaktio.

3.3  Förvaltningen av Vin & Sprit och dess innehav i Beam
Regeringskansliets årsakter från åren 2001-2007 över förvaltningen av Vin 
& Sprit och dess innehav i Beam innehåller inte information om det större 
projekt som förvärvet av aktierna i Beam utgjorde.33
3.4  Regeringens rapportering av försäljningen
Av budgetpropositionen 2009 framgår följande:
”En oberoende värderingsman fastställde det bindande försäljningspriset till 
455 miljoner US-dollar. I tillägg till likviden för aktierna mottogs i samband 
med försäljningen dessutom upplupen men ej utbetald utdelning för aktieposten på cirka 5,4 miljoner US-dollar. Total försäljningslikvid för Beamaktierna uppgick därmed till 460,5 miljoner USD.”
  ”Eftersom Pernod Ricards förvärv av Vin & Sprit inte inkluderade 
Beamaktierna genomfördes försäljningen av denna aktiepost via det av 
staten helägda bolaget Preaktio AB. Försäljningslikviden kommer i samband 
med Preaktios årsbokslut 31 december 2008 att delas ut till ägaren och i 
likhet med övriga försäljningsintäkter användas för att amortera på statsskulden. Beloppet med ränta kommer då att uppgå till motsvarande cirka 3 
miljarder kronor.”
  ”Tillsammans med de 55 miljarder kronor som svenska staten tidigare 
erhållit från Pernod Ricard S.A. för aktierna i Vin & Sprit motsvarar det totala 
erhållna värdet för tillgångarna Vin & Sprit därmed cirka 58 miljarder kronor 
av vilket 3,5 miljarder kronor representerar köparens övertagande av nettoskulder och 54,5 miljarder kronor kontantbetalning till staten.”
33  Av riktlinjer för dokumentation av Regeringskansliets bolagsförvaltning, som gäller från den 30 mars 2006, framgår bland annat  
  att dokumentationen av förvaltningen ska göra det möjligt att följa viktigare händelseförlopp och ge en god överblick över vilka  
  ställningstagande som skett i sådana frågor samt på vilka underlag de grundats. Till akten förs handlingar och uppgifter, i den  
  omfattning som krävs för att kunna följa viktigare händelseförlopp som avser den löpande ägarförvaltningen såsom bland annat
  hänvisningar till andra ärenden som berör förvaltningen av bolaget, kontakter mellan ägarförvaltningen och bolaget i för förvaltningen viktigare frågor samt övriga frågor som lett till ägarförvaltningens ställningstagande. Större projekt som berör förvaltningen av ett bolag, till exempel försäljning av hela eller delar av aktieinnehavet i ett bolag eller ett kapitaltillskott, bör läggas upp  
  som ett särskilt ärende. En hänvisning görs till det aktuella ärendet i bolagets årsakt. 

4  Uppföljning och dokumentation
4.1  Uppföljning och dokumentation av försäljningen -  
  Iakttagelser
Regeringskansliets akt innehåller omfattande dokumentation av försäljningen. Uppföljning av försäljningen har genomförts av Regeringskansliet, men 
denna har ännu ej bilagts i akten.34 Förutom uppföljningsmöte med regeringens rådgivare har rådgivarna även genomfört skriftliga enkäter.35
  ärendet är ännu ej avslutat och arkiveringen av handlingarna i ärendet i 
akten pågår i viss utsträckning fortfarande.
34  Mail från projektledaren för försäljningen på Enheten för statligt ägande vid Näringsdepartementet den 9 februari 2009.
35  Intervju med Morgan Stanley den 5 februari 2009, Intervju med Vinge den 12 februari 2009.

5  Slutsatser och rekommendationer
Riksrevisionens övergripande slutsats är att försäljningen av Vin & Sprit 
exklusive aktierna i Beam var en väl genomförd försäljning med ett gott ekonomiskt resultat. Ett gott försäljningsresultat uppnåddes trots att regeringen 
ställde mycket höga krav på att köparen skulle ta de väsentligaste riskerna 
och därigenom minska statens riskexponering.
  Den administrativa hanteringen av separationen av aktierna i Beam från 
Vin & Sprit genomfördes på ett effektivt sätt.
  Regeringen gjorde en realisationsförlust på 73 miljoner US-dollar i förhållande till Vin & Sprits anskaffningskostnad för Beamaktierna eller på ca 2,1 
miljarder kronor i förhållande till det belopp som aktierna värderades till i 
separationen av aktierna från Vin & Sprit, och som staten därigenom godtog 
som värde på aktierna. 
  Riksrevisionen bedömer också att uppgifterna i regeringens redovisning 
till riksdagen av försäljningen i budgetpropositionen för 2009 är korrekta. 
Redovisningen är dock i två avseenden ofullständig. Försäljningen av Beam 
genererade en realisationsförlust för staten om 2,1 miljarder kronor, vilket ej 
redovisades till riksdagen. Givet att regeringens uttalade mål är att använda 
försäljningsintäkterna till att betala av statsskulden hade det varit relevant att 
även redovisa försäljningens effekter på statsskulden.
5.1  Revisionsfråga 1: Genomförde staten försäljningen av  
  Vin & Sprit samt aktieinnehavet i Beam i enlighet med  
  gällande lagstiftning, riksdagsbeslut och best practice för  
  en sådan försäljningsprocess?
5.1.1  Försäljningen av Vin & Sprit
Riksrevisionens slutsatser är baserade på avstämning mot den del av best 
practice som behandlar försäljning av ett onoterat helägt statligt bolag genom auktion.
  Den centrala och övergripande slutsatsen är att regeringens försäljning 
av Vin & Sprit genomfördes med gott resultat.

  KOMPETENS
Regeringskansliets interna kompetens avseende praktisk erfarenhet av planering och genomförande av försäljningar har förstärkts jämfört med tidigare 
försäljningar.
  PLANERING OcH GENOMFöRANDE AV FöRSäLJNINGEN
Målen med försäljningen var tidigt i försäljningsprocessen tydligt formulerade, relevanta och prioriterade, vilket också framgår av akten. Riksrevisionen bedömer att detta starkt har bidragit till att Regeringskansliet uppnådde 
målen i försäljningen.
  Metod för försäljning valdes efter omfattande analys- och förberedelsefas 
inom Regeringskansliet.
  Regeringskansliet strävade efter och uppnådde hög konkurrens bland de 
potentiella budgivarna, vilket skapade goda förutsättningar för att erhålla ett 
högt pris på bolaget.
  Försäljningen genom auktion planerades och genomfördes i alla väsentliga delar i enlighet med best practice.
  Regeringens planering och genomförande av försäljningen skedde så att 
de rådande gynnsamma marknadsförutsättningarna kunde utnyttjas.
  Regeringen har verkat för att säkerställa en fortsatt framgångsrik värdeutveckling av Vin & Sprit så att verksamheten skulle kunna fortsätta som 
vanligt under försäljningsprocessens gång.
  MINIMERING AV STATENS RISKER EFTER TRANSAKTIONENS  
  GENOMFöRANDE
Regeringen har minimerat antalet garantier i aktieöverlåtelseavtalet. Regeringen ställde mycket höga krav på att köparen skulle ta de mest väsentliga 
riskerna med slutförandet av transaktionen, till exempel risken att köparen 
inte godkändes av konkurrensvårdande myndigheter. Därigenom reducerades risken för att staten ej skulle kunna erhålla den överenskomna likviden 
från köparen.
  AFFäRSMäSSIGHET
Riksrevisionens bedömning är att resultatet av försäljningen av Vin & Sprit 
var affärsmässigt enligt lagen (1996:1059) om statsbudget och att försäljningen genomfördes enligt best practice.

5.1.2  Försäljningen av aktieinnehavet i Beam – slutsatser
Riksrevisionens slutsatser är baserade på en avstämning mot de delar i best 
practice som behandlar aktieägaravtal om minoritetsägande samt kriterierna 
för Regeringskansliets planering och hantering av hela försäljningsprocessen.
  FöRBEREDELSE OcH GENOMFöRANDE AV FöRHANDLINGARNA  
  MED FORTUNE
Målet för försäljningen av aktieinnehavet i Beam var att maximera försäljningspriset. Ett sätt att göra detta var att i en förhandling nå en uppgörelse 
utan oberoende värdering. Regeringskansliets förberedelser för en sådan förhandlad uppgörelse var dock ofullständig när man den 13 maj bad Fortune 
om ett förhandlingsmöte. Skälen till detta var följande:
•	 Regeringskansliet	hade	på	ett	tidigt	stadium	inlett	en	analys	av	de	risker	
  som var kopplade till en oberoende värdering i förhållande till en förhandlad lösning med Fortune. Analysen och därmed ett relevant underlag för bedömning av olika handlingsalternativ var dock inte färdig när  
  förhandlingarna mellan parterna inleddes. 
•	 Vid	mötet	den	16	maj,	mellan	Regeringskansliet	och	Fortune,	som	följde	 
  på att Regeringskansliet diskuterat förutsättningarna för vidare förhandlingar med Fortune, nämnde Fortune den högsta prisnivå man kunde  
  tänka sig att betala för Vin & Sprits aktier. Denna prisuppgift var väsentligt högre än det försäljningspris som senare fastställdes av den oberoende värderingsmannen efter det att parterna inte lyckades uppnå en  
  överenskommelse genom förhandling. Vid mötet saknade Regeringskansliet mandat att företräda regeringen med en närmare instruktion  
  om det lägsta pris som försäljning kunde ske till. Regeringskansliet  
  kunde därför vid detta möte inte slutföra affären. 
Regeringskansliets genomförande av förhandlingen försvårades av följande 
skäl:
•	 Förhandlingsklimatet	med	Fortune	försämrades	successivt	med	hänvisning från Fortunes sida till Regeringskansliets bristande mandat att  
  kunna slutföra affären. Detta gjorde att förhandlingsvägen blev mindre  
  framkomlig.
•	 Regeringskansliet	eftersträvade	en	ägarledd	process,	och	genomförde	 
  därför förhandlingarna. Detta var en relevant utgångspunkt. Företrädare 
  för Vin & Sprit var Regeringskansliet behjälpligt i relativt begränsade 

utsträckning på efterfrågan av Regeringskansliet men fanns inte till hands 
vid förhandlingarna. Dessa företrädare hade deltagit i förvärvet av aktierna 
och upprättandet av aktieägaravtalet med Fortune och hade därför god 
kännedom om Regeringskansliets förhandlingsmotpart. Genom Regeringskansliets begränsade utnyttjande av kompetensen och erfarenheten hos Vin 
& Sprit avstod Regeringskansliet från värdefullt stöd vid planeringen och 
genomförandet av försäljningen.
  SEPARATIONEN AV AKTIERNA I BEAM
Separationen av aktierna genomfördes innan Beamförsäljningen inleddes. 
Detta medförde att separationen av aktierna kunde genomföras på ett effektivt sätt. Riksrevisionens aktgranskning och övrig informationsinhämtning 
genom bland annat intervjuer visar att regeringens förberedelser avseende 
separationen av Beamaktierna var noggranna och omfattande. 
  FöRSäLJNINGSRESULTAT
Försäljningen av det 10-procentiga innehavet i Beam genererade en realisationsförlust om cirka 2,1 miljarder kronor i förhållande till bokfört värde. 
Detta belopp var också det värde som aktierna värderades till när aktierna 
separerades från Vin & Sprit, och som staten därigenom godtog som värde 
på aktierna.
  REGERINGSKANSLIETS FöRVALTNING AV VIN & SPRIT OcH DESS  
  INNEHAV I BEAM
I Regeringskansliets förvaltning av Vin & Sprit och dess innehav i Beam förvaltades inte kunskapen aktivt om de särskilda omständigheter som förelåg 
genom det aktieägaravtal som bolaget slöt år 2001 med Fortune om Vin & 
Sprits innehav i Beam. Regeringskansliet dokumenterade i sin förvaltning 
inte de händelser som hörde samman med aktieägaravtalet och innehavet i 
Beam från år 2001. 
  I försäljningsprocessen fick Regeringskansliet i stället återskapa kunskap 
om detta med hjälp av regeringens externa rådgivare när dessa var på plats 
och med hjälp av Vin & Sprit i den mån det efterfrågades av Regeringskansliet. Denna kunskap var relevant för staten från den stund det var klart att 
bolaget inklusive aktieposten i Beam var till försäljning. Aktieägaravtalet 
och omständigheterna när det slöts hade stor betydelse för försäljningen av 
aktieposten i Beam.

5.1.3  Uppföljning och dokumentation av försäljningen
Det har inte varit möjligt för Riksrevisionen att i januari 2009, sex månader 
efter affärens slutförande, enbart utifrån aktens dokumentation av regeringens försäljning av aktierna i Beam fullt ut följa viktigare händelseförlopp. 36 
Akten har därefter kompletterats av Regeringskansliet med anledning bland 
annat av Riksrevisionens frågor. Riksrevisionens informationsinhämtning 
från Regeringskansliets tjänstemän och regeringens rådgivare har också gett 
en kompletterande bild. 
5.2  Revisionsfråga 2: Baserades regeringens redovisning av  
  försäljningen i budgetpropositionen för 2009 på ett  
  tillfredsställande underlag?
Regeringskansliets beskrivning av försäljningen av Vin & Sprit och Beam i 
budgetpropositionen är korrekt, men i två avseenden ofullständig.
  Försäljningen av Beam genererade en realisationsförlust för staten om 
2,1 miljarder kronor och detta redovisades inte till riksdagen. Givet att regeringens uttalade mål är att använda försäljningsintäkterna till att betala av 
statsskulden hade det varit relevant att även redovisa försäljningens effekter 
på statsskulden.
5.3  Jämförelse med försäljningen av åtta procent av aktierna i  
  TeliaSonera
Riksrevisionen anser att regeringens försäljning av Vin & Sprit exklusive 
aktierna i Beam har förbättrats på flera punkter jämfört med försäljningen av 
åtta procent av aktierna i TeliaSonera. Dessa punkter är:
•	 Målen	med	försäljningen	av	Vin	&	Sprit	var	tydligt	formulerade,	 
  relevanta och prioriterade vilket starkt bidrog till att Regeringskansliet  
  uppnådde målen i försäljningen.
•	 Upphandlingen	av	rådgivarna	skedde	i	enlighet	med	best	practice.	
•	 Regeringskansliets	interna	kompetens	avseende	praktisk	erfarenhet	av	 
  planering och genomförande av försäljningar har förstärkts.
36  Tillgång till uppgifter: Enligt 6 § lagen (2002:1022) om revision av statlig verksamhet m.m. 6 § ska statliga myndigheter på  
  begäran lämna Riksrevisionen den hjälp och de uppgifter och upplysningar som Riksrevisionen behöver för granskningen.
  Enligt Konstitutionsutskottet är det av betydelse att styrningen [av de statliga bolagen] sker på ett sätt som skapar möjlighet att i  
  efterhand granska regeringens agerande. Vidare ska det finnas rutiner för att göra det möjligt att följa viktigare händelseförlopp  
  och att granska vilka kontakter som förevarit mellan bolagsledningar och berörda departement i frågor av större betydelse.
  Det är, enligt konstitutionsutskottet viktigt att Riksrevisionen ges bästa möjliga förutsättningar att fullgöra sin granskning.  
  Utskottet anser det angeläget att Riksrevisionens önskemål tillgodoses och att Riksrevisionens roll respekteras.(Konstitutionsutskottets betänkande 2008/09:KU10, s. 42 och 45)

•	 Säljaren	uppfattades	av	rådgivarna	som	väl	förberedd,	tillförlitlig	och	 
  taktisk samt ansågs kapabel att ta avvägda risker avseende försäljningen.
•	 Regeringskansliets	akt	är	bättre	strukturerad	och	mer	komplett	än	akten	 
  från regeringens försäljning av åtta procent i TeliaSonera. 
•	 Regeringens	rapportering	till	riksdagen	om	försäljningen	av	Vin	&	Sprit	 
  var sakligare än regeringens redovisning av försäljningen av åtta procent  
  av aktierna i TeliaSonera. 
5.4  Rekommendationer
Riksrevisionen vill betona att det är viktigt att det även fortsättningsvis sker 
ett lärande i regeringen och Regeringskansliet avseende de försäljningar 
som kan komma att genomföras. Detta föranleder Riksrevisionen att rekommendera att inför kommande försäljningar sammanställa och följa relevant 
best practice för respektive typ av planerad transaktion. Denna best practice 
bör baseras på andras erfarenheter av framgångsrika försäljningar och egna 
erfarenheter från tidigare försäljningar.
Riksrevisionens iakttagelser och slutsatser avseende försäljningen av  
aktierna i Beam föranleder Riksrevisionen att rekommendera följande:
•	 Regeringen	bör	i	försäljningsarbetet	ha	en	handlingsberedskap	för	att	 
  kunna dra fördel av gynnsamma marknadsförutsättningar genom att  
  planera och genomföra affärsmässiga förhandlingar. En fortsatt utveckling av Regeringskansliets kompetens och arbetsformer är av central  
  betydelse för att en sådan handlingsberedskap ska finnas.
•	 Regeringen	bör	säkerställa	att	Regeringskansliet	i	förekommande	fall	 
  tydligt dokumenterar de förutsättningar och restriktioner i ett statligt  
  bolags förvaltning som är av betydelse för eventuella framtida försäljningar.
•	 Regeringen	bör	redovisa	försäljningarna	till	riksdagen	på	ett	fullständigt	 
  och relevant sätt.
 

  Källförteckning
  LAGAR
Regeringsformen (1976:871)
Lag (1992:1528) om offentlig upphandling
Lag (1996:1059) om statsbudgeten
Lag (2002:1022) om revision av statlig verksamhet m.m.
Aktiebolagslag (2005:551)
  RIKSDAGSTRYcK 
Förordningen (1996:1515) med instruktion för Regeringskansliet
Betänkande 1991/92:NU10 Privatisering av statligt ägda företag, m.m.
Betänkande 2006/07:NU16 Försäljning av vissa statligt ägda företag
Betänkande 2008/09:KU10 Granskning av statsrådens tjänsteutövning och 
regeringsärendenas handläggning
Betänkande 1997/98:NU15 Statens roll som ägare av bolag
Proposition 1991/92:69 Privatisering av statligt ägda företag
Proposition 1995/96:220 Lag om statsbudgeten
Proposition 2006/07:57 Försäljning av vissa statligt ägda företag
Proposition 2008/09:1 Budgetpropositionen för 2009
  SKRIFTER FRåN REGERINGSKANSLIET
Gula boken – Handläggningen av ärenden i Regeringskansliet (Ds 1008:39)
Pressmeddelande, 14 december 2006, Näringsdepartementet, Finansdepartementet, Försäljning av företag med statligt ägande
Pressmeddelande, 2 mars 2007, Finansdepartementet, Näringsdepartementet, Regeringens proposition om försäljning av vissa företag med statligt 
ägande
Pressmeddelande, 10 september 2007, Finansdepartementet, Regeringen 
tillsätter ett råd för minskat statligt företagsägande
Pressmeddelande, 22 oktober 2007, Finansdepartementet, Nytt förfaringssätt vid köp av finansiella tjänster
Pressmeddelande, 11 december 2007, Finansdepartementet, Näringsdepartementet, Analysfasen avseende Vin & Sprit nu avslutad
Pressmeddelande, 31 mars 2008, Finansdepartementet, Näringsdepartementet, Staten säljer Vin & Sprit för 55 mdr kr
Pressmeddelande, 25 juli 2008, Finansdepartementet, Näringsdepartementet, Staten säljer Beamaktierna och slutför Vin & Sprit försäljningen till ett 
värde av 58 mdkr
Riktlinjer för anställningsvillkor för ledande befattningshavare i företag med 
statligt ägande, 3 juli 2008
Riktlinjer för extern rapportering för företag med statligt ägande, N7042, 11 
december 2007
Riktlinjer rörande anställningsvillkor för personer i företagsledande ställning, 
samt för incitamentsprogram för anställda, i statliga företag, N3055, 1 oktober 2003
Statens ägarpolitik 2007, N6019, 26 juni 2006
Svensk kod för bolagsstyrning, Kollegiet för svensk bolagsstyrning (Gällande 
från 1 juli 2008)
Verksamhetsberättelse för företag med statligt ägande 2007, N8020
  MATERIAL FRåN VIN & SPRIT
årsredovisning 2007
årsredovisning 2006
årsredovisning 2001
  RIKSREVISIONENS RAPPORTER
Riksrevisionen. RiR 2007:8 Regeringens beredning av förslag om försäljning 
av sex bolag
Riksrevisionen. RiR 2008:12 Regeringens försäljning av åtta procent av aktierna i TeliaSonera
  öVRIGA TRYcKTA KäLLOR
Getting best value from trade sales and strategic partnerships, Her Majesty’s 
Treasure, november 2000
Trade sales, including management and employee buyouts, juli 1990,  
Department of finance and personnel
OEcD Guidelines on corporate governance on Stateowned Enterprises, 
OEcD, 2005
  öVRIGA IcKE TRYcKTA KäLLOR
Seminarium om minskat statligt ägande, Finansdepartementet, 7 april 2008, 
Rosenbads konferenscenter, Drottninggatan 1, Stockholm

  Definitioner och förkortningar
Auktion Försäljning av bolag genom kontrollerat auktionsförfarande
Beam Beam Global Spirits & Wine, Inc.
call Option Option att köpa
civitas Holding civitas Holding AB
Due Diligence Den faktainsamling och granskning som föregår en 
speciell händelse, till exempel en försäljning.
Finansiell rådgivare Morgan Stanley & co, Limited
Fortune Brands Fortune Brands, Inc.
Hawkpoint Hawkpoint Partners Limited 
Illikviditetsrabatt En rabatt som ges till en köpare av en tillgång som det 
inte finns många potentiella köpare till.
Joint venture Samriskföretag
Juridisk rådgivare Advokatfirman Vinge KB
KPMG KPMG Bohlins AB
Maxxium Maxxium Worldwide BV
Morgan Stanley Morgan Stanley & co, Limited
Nordea Nordea Bank AB
OMx OMx AB
Pernod Ricard Pernod Ricard S.A.
Preaktio Preaktio AB (tidigare firma V&S Latin America AB)
SBAB Sveriges Bostadsfinansieringsaktiebolag, SBAB (publ)
TeliaSonera TeliaSonera AB
Vin & Sprit V&S Vin & Sprit AB (publ)
Vasakronan Vasakronan AB
Vendor Due Diligence Vendor due diligence, VDD, genomförs initialt av den 
säljande parten i en transaktion. Syftet är att ge potentiella investerare en omfattande, oberoende analys av 
målbolaget. Omfattningen av VDD-rapporten anpassas 
så att den ska tillgodose informationsbehov för såväl 
finansiella som industriella köpare. En bra VDD-rapport 
bidrar till en effektivare budprocess och leder till 
bättre kvalitet i budgivningen. Fördjupad due diligence 
genomförs senare i försäljningsprocessen av de i andra 
omgången utvalda budgivarna.
Vinge Advokatfirman Vinge KB

Bilaga 1  Best practice för försäljning av  
     ett onoterat helägt statligt bolag  
     inklusive en minoritetspost ägd  
     av bolaget
Denna best practice är uppdelad i två delar, en del som omfattar hanteringen 
av aktieägaravtal om minoritetsägande och en del om försäljning av ett 
helägt statligt bolag. Den första delen är relevant för regeringens försäljning 
av Vin & Sprits minoritetspost i Beam som reglerades i aktieägaravtal mellan 
Vin & Sprit och Fortune. Den andra delen är relevant för försäljningen av Vin 
& Sprit exklusive minoritetsposten i Beam.
  Den del som omfattar hanteringen av aktieägaravtal om minoritetsägande innehåller ett avsnitt om förvaltningen av bolaget och dess tillgångar 
samt en del om försäljning av en minoritetspost. Den del som omfattar försäljning av ett helägt statligt bolag är indelad i fem delar: kriterier för Regeringskansliets planering och hantering av hela processen, förberedelser och 
planering, upphandling av rådgivare, genomförande av försäljningen genom 
auktion samt uppföljning.
  För försäljningen av en minoritetspost omfattar denna best practice vid 
sidan om de kriterier som presenteras i den första delen även de som listas 
listas under kriterier för Regeringskansliets planering och hantering av hela 
försäljningsprocessen, förberedelser och planering, upphandling av rådgivare samt uppföljning i den andra delen av denna best practice som behandlar 
försäljning av ett onoterat helägt statligt bolag.
1  Aktieägaravtal om minoritetsägande
  FöRVALTNING AV BOLAGET OcH DESS TILLGåNGAR
•	 Ett	aktieägaravtal	sluts	för	att	passa	en	specifik	situation.	Situationer	och	 
  förutsättningar varierar kraftigt. Det är därför omöjligt att ställa upp  
  någon generell standard eller formulera en detaljerad best practice.
•	 För	att	ett	aktieägaravtal	om	ett	minoritetsägande	ska	fungera	måste	det	 
  dock uthålligt vara till ömsesidig nytta. Avtalet bör därför vara balanserat.  
  Detta är ofta ett ömsesidigt intresse eftersom styrkeförhållandena  

  mellan parterna kan förskjutas vid förändringar av konjunktur,  
  marknads- och konkurrensförutsättningarna.
•	 I	samband	med	att	aktieägaravtal	sluts	innehar	olika	aktörer	specifika	 
  roller och har också specifika ansvar. Det är viktigt att noga beakta att  
  arrangemangen kan få konsekvenser som inkräktar på de framtida  
  möjligheterna att disponera över ägandet i det bolag som kommer att  
  bli minoritetsägare. Försiktighet kan behöva iakttas med exempelvis  
  klausuler som reglerar förändringar i ägandet hos endera delägaren  
  i samarbetet till förmån för majoritetsägaren. Detta görs för att undvika  
  obehöriga aktieägare då det är ett vanligt mål med aktieägaravtal att  
  inte utvidga aktiekretsen. Nackdelarna med sådana klausuler bör noga  
  vägas mot fördelarna med arrangemanget. Eftersom sådana arrangemang ofta är betydelsefulla och har verkningar under lång tid bör de  
  inte beslutas av företagsledningen utan underställas styrelsen för beslut.  
  De väsentliga komponenterna i det tilltänkta arrangemanget bör redovisas i en promemoria som lämnas till styrelseledamöterna i god tid före  
  det sammanträde då styrelsen ska ta ställning till förslaget.
•	 Bolagets	styrelse	ska	besluta	om	deltagandet	i	ett	samriskföretag	och/ 
  eller minoritetsägande, i de fall detta är väsentligt eller principiellt viktigt  
  genom att det riskerar att för framtiden binda upp det statliga svenska  
  bolag som ska bli part i arrangemanget. Eventuella aktieägaravtal är nog  
  så viktiga som själva förvärvet. Styrelsen bör involveras redan i ett tidigt  
  skede för att ge företagsledningen direktiv om hur olika alternativ bör  
  prioriteras och för att ange ramarna för vad som kan anses slutligt  
  acceptabelt. Beslut och även diskussioner i styrelsen med anledning av  
  sådana förslag från företagsledningen ska protokollföras, och underlag  
  och förslag som lämnas till styrelseledamöterna ska tas in som bilagor  
  till styrelseprotokollet.
•	 Styrelsens	ordförande	är	ansvarig	för	att	styrelsen	involveras	i	den	utsträckning som krävs och att de frågor som ska beslutas av styrelsen  
  hänskjuts till denna. Styrelsens ordförande har en nyckelroll. Denne bör  
  i lämplig utsträckning konsultera bolagets ägare om det tilltänkta arrangemanget kan komma att påverka ägarens möjligheter att framöver  
  förfoga över bolaget. I sådana fall får arrangemanget anses ha karaktär  
  av ”ägarfråga”.
•	 Ägaren	bör	aktivt	bevaka	sina	möjligheter	att	disponera	över	bolaget	 
  genom att vara medveten om de faktiska inskränkningar i den framtida  
  dispositionsrätten över minoritetsaktierna i ett bolag som ingått i ett  
  aktieägaravtal och som har gjorts för att uppnå för bolaget väsentliga  

  fördelar. Om ägaren gör bedömningen att nackdelarna överstiger fördelarna med aktieägaravtalet bör ägaren ge uttryck för detta och göra  
  förbehåll. När en försäljning av ett helägt statligt bolag inte kan uteslutas  
  i framtiden behöver ägarförvaltningen av ett bolag därför beakta faktorer  
  av betydelse för eventuella försäljningar.
  FöRSäLJNING AV EN MINORITETSPOST
•	 Om	det	finns	ett	aktieägaravtal	med	en	reglering	som	innebär	att	en	 
  delägares ägande i samriskföretaget ska erbjudas den andra parten  
  (hembud) om ägandet av den som är delägare i samriskföretaget ändras  
  bör situationen analyseras noggrant och kunskap inhämtas om de  
  förhållanden som rådde när det ursprungliga avtalet slöts. Det är av  
  värde att om man kan hänvisa till faktorer delägarna i joint venture  
  bolaget tidigare var överens om under den förhandling som kan komma  
  att följa.
2  Försäljning av ett onoterat helägt statligt bolag
2.1   Kriterier för Regeringskansliets planering och hantering av hela  
  processen 
  FöRSäLJNINGSORGANISATION
•	 Sträva	efter	att	uppfattas	av	rådgivare,	potentiella	köpare	och	marknad	 
  som tillförlitlig, vederhäftig och adekvat förberedd.
•	 Kunna	agera	taktiskt,	kunna	ta	avvägda	risker	och	vara	flexibel.
  PLANERING OcH MåLBILD
•	 Tydligt	formulerade	mål	som	kommunicerats	internt	i	organisationen	 
  och till relevanta delar av den externa omgivningen.
  GENOMFöRANDE
•	 Regeringskansliet	ska	bibehålla	kontrollen	över	försäljningsprocessen.
•	 Upprätthålla	konkurrens	mellan	potentiella	köpare	under	hela	processen
•	 Fokus	på	slutförandet	så	att	försäljningen	kan	slutföras.

  VäRDERING AV KöPEOBJEKTET
•	 Skaffa	en	grundlig	uppfattning	om	bolagets	värde	innan	försäljningsprocessen inleds. Denna värdering bör dels initialt fungera som underlag  
  för regeringens beslut om en försäljning över huvud taget ska genomföras och ge förståelse av bolaget, dels därefter vara ett verktyg vid  
  förhandlingar, till exempel vid bedömning och jämförelse av bud. Under  
  försäljningsprocessens gång bör värderingen uppdateras fortlöpande i  
  relation till det rådande marknadsläget.37
•	 För	att	man	ska	kunna	optimera	värdet	på	bolaget	bör	de	faktorer	som	 
  påverkar värderingen identifieras och analyseras. Faktorer med negativ  
  påverkan bör i möjligaste mån elimineras, och faktorer med positiv  
  inverkan bör eftersträvas och förstärkas.
•	 För	att	undvika	eventuell	intressekonflikt	kan	en	särskild	oberoende	 
  finansiell rådgivare utföra värderingen av det bolag som ska säljas.  
  Det vanliga är emellertid att värderingen utförs av samma finansiella  
  rådgivare som anlitats för att biträda vid försäljningen. Olika metoder  
  bör användas vid värderingen av målbolaget för att verifiera värdet på  
  bolaget.
•	 När	värderingen	är	klar	bör	det	minimipris	som	kan	accepteras	fastställas och Regeringskansliet bör ha en uppfattning om var det maximala  
  priset enligt dem bör ligga. Dessa priser ska dokumenteras. Priserna kan  
  komma att behöva justeras under försäljningsprocessens gång. även  
  sådana justeringar ska dokumenteras.
2.2  Förberedelser och planering
•	 Gedigna	förberedelser	krävs
  –  Noggrann planering av kompetens- och resursförsörjning är  
    nödvändig.
	 	 •	 I	den	utsträckning	Regeringskansliet	har	begränsad	direkt	 
      erfarenhet av att förbereda, planera och genomföra en försäljning  
      bör relevant kompetens knytas till ansvarig enhet, för att bistå i  
      det interna arbetet och för att professionellt kunna styra investmentbanker och andra externa rådgivare vars tjänster kan komma  
      att upphandlas i ett senare skede.
  –  Kunskap om försäljningsobjektet och dess marknader.
	 	 •	 Till	exempel	ska	källor	till	relevant	kunskap	om	objektet	och	dess	 
   
37  En värdering och ett pris är närbesläktade men olika. En värdering är en teoretisk övning, medan priset är vad en investerare  
  faktiskt är villig att betala för verksamheten eller aktierna vid en viss tidpunkt. 

      marknad säkerställas. Den ofta mycket betydande kunskap som  
      finns inom de bolag som säljs bör särskilt tas till vara.
	 	 •	 Särskilda	förhållanden	som	kan	påverka	en	eventuell	försäljning	ska	 
      analyseras, till exempel kontraktsmässiga, finansiella, legala, miljömässiga, produktansvar- eller skatterisker.
  –  Kunskap bör inhämtas om olika försäljningsmetoder och deras  
  lämplighet i det specifika fallet
•	 När	kvalificerade	externa	rådgivare,	exempelvis	investmentbanker	och	 
  advokatbyråer anlitas är det nödvändigt med tillräckligt professionell  
  beställarkompetens, både för att säkerställa att relevant och bästa  
  kompetens till lägsta pris upphandlas och, vilket är minst lika viktigt, för  
  att fortlöpande styra och följa upp rådgivarnas arbete under försäljningsprocessen. I den mån Regeringskansliet inte internt har tillgång till  
  beställarkompetens med tillräcklig erfarenhet för att fullt ut kunna  
  matcha rådgivarna, bör sådan säkerställas genom externa konsulter.
2.3  Upphandling av rådgivare
•	 Regeringskansliet	ska	således	sträva	efter	att	agera	med	hög	beställarkompetens och vara aktivt gentemot sina externa rådgivare så att dessa  
  ges lämpliga incitament och signaler i syfte att optimera försäljningens  
  resultat. Hög beställarkompetens omfattar bland annat att:
  –  Balansera kostnadsmedvetenhet med kvalitetsmedvetenhet
  –  Aktivt följa och vid behov söka och styra över de förhållanden som  
    omger försäljningen 
	 	 •	 Söka	kontroll	över	processen	och	undvika	att	hamna	i	situationer			
      där andra har avgörande inflytande över försäljningen
  –  Bevaka de potentiella köparnas identitet och intentioner
  –  Hantera potentiella intressekonflikter
  –  Säkerställa insyn i och förståelse för de externa rådgivarnas konkreta  
    hantering av försäljningsprocessens olika steg för att vid behov kunna  
    överväga och genomföra nödvändiga justeringar
	 	 •	 En	säljare	med	tillräcklig	erfarenhet	av	försäljningar	i	allmänhet	och		
      den specifika försäljningsmetoden i synnerhet har bättre förutsättningar att upphandla och hantera rådgivare och besluta i frågor där  
      rådgivaren inte nödvändigtvis samtycker.
	 	 •	 Ett	gott	samarbete	med	rådgivarna	underlättar	genomförandet	av	 
      försäljningsprocessen och öppnar möjligheter för kunskapsöverföring till interna resurser.

•	 Innan externa rådgivare anlitas ska en budget upprättas, en analys över  
  kostnader och nytta genomföras och rådgivarnas uppdrag definieras för  
  att undvika att onödigt arbete utförs. Rådgivarna måste vara kompetenta  
  och erfarna. De måste vara fria från intressekonflikter i förhållande till  
  det bolag som ska säljas och potentiella köpare.
•	 Arbetet	som	utförs	av	externa	rådgivare	ska	noggrant	övervakas	för	att	 
  kontrollera deras prestation, att avtalsmässiga åtaganden uppfylls och  
  att kostnaderna ej överskrider de budgeterade.
•	 Om	externa	rådgivare	anlitas	måste	det	säkerställas	att	de	team	som	 
  engageras vid varje tid är tillräckligt bemannade, både vad gäller  
  senioritet och specialkompetens.
•	 Upphandling	av	externa	rådgivningstjänster	kräver	samma	disciplin	 
  och kontroll som all annan anskaffning av varor och tjänster. För att  
  rådgivaren ska kunna skapa högsta möjliga värde i transaktionen bör  
  ägaren tillse att det föreligger konkurrens i anbudsförfarandet. 
•	 Externa	rådgivare	kan	ersättas	på	flera	sätt,	till	exempel	med	ett	fast	 
  arvode, en procentuell ersättning eller ett timarvode. Man bör välja  
  ersättningsmetod noggrant för att tillförsäkra sig om att rådgivarna är  
  motiverade på lämpligt sätt.
•	 En	intern	försäljningsorganisation	med	erfarenhet	av	den	specifika	 
  försäljningsmetoden har bättre förutsättningar att upphandla och  
  hantera externa rådgivare och besluta i frågor där dessa inte nödvändigtvis samtycker. Ett gott samarbete med de externa rådgivarna underlättar genomförandet av projektet och öppnar möjligheter för kunskapsöverföring till interna resurser. 
2.4  Genomförande av försäljningen genom auktion
  FöRBEREDA INFORMATIONSPAKET
•	 Om	en	affärsplan	inte	existerar	måste	en	sådan	upprättas.	Denna	upprättas av företagsledningen och godkänns av styrelsen. Affärsplanen bör  
  vara så realistisk som möjligt så att den snarare uppfattas som en  
  produkt av företagsledningen än en marknadsföringsprodukt.
•	 I	en	auktionsprocess	delar	ägaren	ut	ett	så	kallat	informationsmemorandum till de potentiella budgivarna, vilket vanligtvis innehåller tillräckligt med information för att genomföra en preliminär värdering av  
  målbolaget. Normalt har budgivarna inför det första preliminära budet  

  inte möjlighet att erhålla information genom att direkt kontakta det  
  bolag som ska säljas. 
•	 Syftet	med	en	så	kallad	vendor	due	diligence,	VDD	är	att	ge	potentiella	 
  investerare en omfattande, oberoende analys av målbolaget. Omfattningen av VDD-rapporten anpassas så att den tillgodoser informationsbehoven för såväl finansiella som industriella köpare. 
•	 Vid	försäljning	av	större	bolag	bör	en	kommunikationskonsult	anlitas	för	 
  upprättandet av en kommunikationsplan. Det bör finnas ett tydligt  
  ansvar att hålla samman kommunikationsarbetet. Genom att utarbeta  
  en kommunikationsplan försäkrar ägaren sig om att den information  
  denne presenterar är genomtänkt, välformulerad och i linje med de  
  strategiska målen. En kommunikationsplan ska innehålla definierade    
  mål och åtgärder för kommunikationen. Kommunikationsplanen ska  
  även skapa förutsättningar för enighet i relationen mellan ägare, styrelse  
  och ledning.
  IDENTIFIERA OcH KONTAKTA POTENTIELLA KöPARE 
•	 Själva	auktionsprocessen	inleds	med	att	lämpliga	kandidater	inbjuds	 
  att delta. Budgivarna kan vara antingen industriella (det vill säga köpare  
  i samma eller en närliggande bransch) eller finansiella. Det är stor  
  skillnad mellan dessa båda grupper av budgivare, i fråga om deras fokus  
  i förvärvet, hur de ska hanteras i en auktionsprocess och de problem  
  som kan uppstå exempelviss i konkurrenshänseende. 
  INDIKATIVA IcKE BINDANDE BUD 
•	 Budgivaren	förväntas	att	lämna	ett	indikativt,	icke	bindande	bud	om	det	 
  pris som budgivaren är beredd att betala samt de huvudsakliga antaganden de inte gjort vid beräkningen av priset, finansieringskällor inklusive  
  så kallat letter of support/ comfort från banken som visar att budgivaren  
  har möjlighet att finansiera sitt bud, framtida planer för bolaget och  
  eventuella villkor som bifogas till ett slutligt bud, till exempels tillståndsansökan.
  URVAL AV POTENTIELLA KöPARE (”SHORT LIST ”)
•	 När	de	indikativa	buden	har	inkommit	jämförs	och	analyseras	dessa.	De	 
  intressenter som lämnat de mest attraktiva buden vad avser pris och  
  övriga villkor väljs ut för att gå vidare i processen, en så kallad ”short  
  list” upprättas. övriga budgivare informeras om att de inte ges möjlighet  

  VENDOR DUE DILIGENcE
•	 I	den	andra	delen	av	VDD-förfarandet	inbjuds	de	utvalda	budgivarna	att	 
  var för sig göra en mer detaljerad VDD av bolaget, träffa bolagets ledning  
  (för att ta del av ”management presentationer” och kunna ställa frågor),  
  samt besöka bolagets anläggningar. Den andra omgången är en intensiv  
  period som leder till ett mer bindande anbud samt, beroende på hur  
  ägaren organiserar processen, omfattande förpliktelser från köparens  
  sida. 
•	 En	väl	strukturerad	due	diligence	är	av	stor	vikt	i	detta	sammanhang,	 
  och den information som ska visas bör ha iordningsställts i god tid. För  
  att ge samtliga budgivare likvärdiga möjligheter att utvärdera bolaget bör  
  fasta regler om vilken information som ska lämnas ut ha bestämts i  
  förtid. Att budgivarna har likvärdigt värderingsunderlag underlättar även  
  för ägaren att analysera och jämföra de olika buden. även i detta skede  
  kan det dock vara befogat att i vissa delar vara selektiv i informationslämnandet beroende på om mottagaren är en industriell konkurrent eller  
  inte. 
  MOTIVERA LEDNING OcH NYcKELPERSONER
•	 Då	ledningens	och	nyckelpersoners	medverkan	i	försäljningen	är	avgörande för att maximera försäljningspriset är det viktigt att behålla och  
  motivera dessa. ”Payto-stay bonus” eller ”stay bonus” är en bonus som  
  vanligtvis betalas efter försäljningsprocessen och är villkorad av att de  
  anställda stannar till och med eller några månader efter slutförandet av  
  transaktionen. Detta är speciellt vanligt om finansiella köpare är inblandade som inte har den industriella erfarenheten. ägaren kan knyta bonusen till auktionsprocessen och priset på bolaget, men det s kan leda till  
  ifrågasättande av ledningens oberoende och uppriktighet i bolagets  
  prognoser med mera. även avtal om avgångsvederlag kan upprättas för  
  att upprätthålla nyckelpersonernas delaktighet genom processen.
  SLUTLIGT BUD
•	 När	budgivarna	genomfört	en	due	diligence,	varit	på	presentationer	med	 
  företagsledningen och besökt viktiga anläggningar förväntas de lämna  
  ett slutligt, bindande bud, tillsammans med ett markerat aktieöverlåtelseavtal (se nedan). Vid god konkurrens mellan budgivarna kan ägaren  
  erhålla det högsta priset till de bästa villkoren som marknaden för tillfället kan erbjuda. Beroende på konkurrenssituationen kan ägaren i detta  
  skede eventuellt förhandla fram ännu bättre villkor från de bästa budgivarna.

  AKTIEöVERLåTELSEAVTAL
•	 Inför	det	slutliga	budet,	eller	när	den	bästa	budgivaren	valts	ut,	förses	 
  budgivarna med ett utkast till aktieöverlåtelseavtal innehållande de villkor på vilka ägaren är beredd att sälja bolaget. Budgivarna ska i det  
  slutliga budet ange de eventuella ändringar som önskas i det av ägaren  
  föreslagna överlåtelseavtalet samt övriga villkor för att slutföra förvärvet.  
  Tiden mellan slutförhandling och underskrift av aktieöverlåtelseavtalet är  
  kritisk och försiktighet bör iakttas så att affären verkligen slutförs.
  SLUTFöRANDE AV TRANSAKTIONEN
•	 När	en	köpare	har	valts	åtar	sig	de	legala	rådgivarna	att	slutföra	transaktionen. Under denna period, normalt en period om 30-90 dagar  
  mellan undertecknandet av aktieöverlåtelseavtalet och slutförandet av  
  transaktionen, är det kritiskt och ofta obligatoriskt genom specifika  
  paragrafer i överlåtelseavtalet att verksamheten fortsätter att drivas  
  som vanligt. Det är även viktigt att parterna kommer överens om en prismekanism som reglerar hur köpeskillingen påverkas givet det resultat  
  som presteras under denna period. Under denna tid är den viktigaste  
  händelsen ett godkännande av konkurrensmyndigheterna.
•	 På	samma	sätt	som	i	inledningen	av	försäljningsprocessen	beror	framgång i slutförandet på huruvida ägaren varit förberedd, haft tydliga mål,  
  kontrollerat processen, hållit nyckelpersoner motiverade och fokuserat  
  på slutförandet av transaktionen.
2.5   Uppföljning 
•	 Så	snart	som	möjligt	efter	transaktionens	genomförande	(undertecknande av aktieöverlåtelseavtal eller slutförande) bör en genomgång  
  och analys av försäljningen genomföras. Projektets genomförande ska  
  utvärderas, och de resultat som uppnåddes bör analyseras och utvärderas. Om uppföljningen dröjer finns det risk för att värdefull information  
  och erfarenheter inte tas till vara, bland annat för att väsentliga förhållanden och skeden i processen faller i glömska.38
38  Den checklista som finns för de viktigaste stegen i en strukturaffär som ingår i det brittiska finansdepartementets riktlinjer för  
  strukturaffärer inkluderar en punkt om att efter det att försäljningen genomförts bör dokumentation tas fram inför eventuellt möte  
  med NAO.


