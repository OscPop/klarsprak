Riksrevisionens logotyp.
RiR 2009:12
Hanteringen av 
unga lagöverträdare 

– en utdragen process



ISBN 978 91 7086 185 7RiR 2009:12Tryck: Riksdagstryckeriet, Stockholm 2009

För kännedom:
Rikspolisstyrelsen 
Åklagarmyndigheten 
Domstolsverket 
SocialstyrelsenPolismyndigheternaTingsrätternaTill regeringenJustitiedepartementetDatum: 2009-06-16Dnr: 31-2008-0082
Hanteringen av unga lagöverträdare 

Riksrevisionen har granskat hur de rättsliga myndigheterna hanterar unga 
lagöverträdare. Resultatet av granskningen redovisas i denna granskningsrapport. 
Företrädare för Regeringskansliet, Rikspolisstyrelsen, Åklagarmyndig-
heten och Domstolsverket har fått tillfälle att faktagranska och i övrigt lämna 
synpunkter på utkast till rapport. 
Rapporten överlämnas till regeringen i enlighet med 9 § lagen 
(2002:1022) om revision av statlig verksamhet m.m. Rapporten överlämnas 
samtidigt till Riksrevisionens styrelse. 
Rapporten innehåller slutsatser och rekommendationer som avser 
Rikspolisstyrelsen, Åklagarmyndigheten, Domstolsverket och Socialstyrelsen. 
Riksrevisionen kommer att följa upp granskningen. 
Riksrevisor Eva Lindström har beslutat i detta ärende. Revisionsdirektör 
Per Dackenberg har varit föredragande. Revisionschef Göran Hyltander, 
programansvarig Tina J Nilsson, revisionsdirektör Eero Marttinen och revisionsledare 
Helena Norman har medverkat vid den slutliga handläggningen. 
Eva LindströmPer Dackenberg 

Innehåll

Sammanfattning 7

1 Inledning 15
1.1 Motiv för granskningen 15
1.2 Revisionsfrågan 16
1.3 Granskningens omfattning och avgränsning 16
1.4 Bedömningsgrund 17
1.5 Granskningens genomförande 17
1.6 Rapportens disposition 18

2 Hur hanteras unga lagöverträdare? 19
2.1 Flera myndigheter är ansvariga 19
2.2 Processen för unga lagöverträdare 20
2.3 Ungas brott – hur ser de ut? 21

3 Resultat och effekter av myndigheternas arbete 23
3.1 Kravet på skyndsamhet är inte uppfyllt 23
3.2 Andelen uppklarade ungdomsbrott minskar 29
3.3 Återfallen ökar något 31

4 Brister i verksamheten och i förutsättningarna för goda resultat 33
4.1 Otydliga mål, krav och prioriteringar 33
4.2 Uppföljningen är otillräcklig 38
4.3 För lite resurser inget avgörande skäl till brister i resultaten 41
4.4 Organisationen varierar 46
4.5 Kompetensen är inte helt säkrad 48
4.6 Rutiner och arbetssätt är inte tillräckligt välutvecklade 51
4.7 Myndigheternas samverkan kan förbättras 57

5 Slutsatser och rekommendationer 63
5.1 Hanteringen av unga lagöverträdare uppfyller inte målen 63
5.2 Rekommendationer 71

Referenser 73

Bilaga 1: Bedömningsgrunder 77
Bilaga 2: Metodbilaga 83
Bilaga 3: Väsentliga arbetsmoment för polisen 89
Bilaga 4: Väsentliga arbetsmoment för åklagare 95



Sammanfattning 
Granskningens syfteAllt fler unga misstänks för brott. Efter millennieskiftet har antalet misstänkta 
personer i åldern 15–20 år ökat relativt mycket. På senare år har bland 
annat flera av JO:s inspektioner visat att myndigheterna inom rättsväsendet 
haft svårt att leva upp till de särskilda krav som ställs på hanteringen av 
unga lagöverträdare. Främst gäller det att myndigheterna inte når upp till de 
särskilda krav på skyndsamhet som lagen föreskriver. 
Det finns alltså indikationer på att myndigheterna inte klarar av sitt 
uppdrag, och det utgör en stark grund för att granska rättsväsendets hantering 
av unga lagöverträdare och hur myndigheterna lever upp till de mål som 
riksdag och regering har ställt. 
RevisionsfråganSyftet med granskningen är att pröva om regeringens och ansvariga myndigheters 
hantering av unga lagöverträdare är tillfredsställande. Följande 
revisionsfrågor ska besvaras:
• Har regeringen och de ansvariga myndigheterna levt upp till de mål och 
krav som ställs på hanteringen av unga lagöverträdare? 
• Om så inte är fallet, vilka orsaker finns till att målen och kraven inte har 
uppfyllts? 
De mål som riksdag och regering satt upp och som vi granskat uppfyllelsen 
av är att unga lagöverträdare ska hanteras med särskild skyndsamhet, 
att brottsuppklaringen ska öka och att återfallen ska minska. Uppklaringsmålet 
måste mätas som lagföringsandel (antalet lagförda ärenden i relation till 
antalet avslutade ärenden). När det gäller återfall berörs detta mål i begränsad 
omfattning av granskningen, eftersom det i stor utsträckning påverkas 
också av annat än den rättsliga hanteringen.

Slutsatser 
Regeringen och myndigheterna lever inte upp till mål och kravResultaten av myndigheternas arbete är inte tillfredsställande eftersom de 
inte lever upp till de uppsatta målen för unga lagöverträdare, bland annat i 
följande avseenden. 
Det går för långsamtEnligt lagen ska ungdomsbrott hanteras särskilt skyndsamt, och som en 
yttersta restriktion finns två tidsfrister. Den första fristen gäller unga 15–17 år 
som har begått ett brott som kan ge fängelse, och den innebär att tiden från 
misstankedelgivning till beslut i åtalsfrågan inte får vara längre än 42 dagar. 
Den andra fristen avser unga 15–17 år som har begått ett brott för vilket det 
är föreskrivet fängelse i mer än sex månader, och då får tiden från beslut i 
åtalsfrågan till huvudförhandling i tingsrätt inte överskrida 14 dagar. 
Granskningen visar att myndigheterna inte lever upp till lagens krav 
på skyndsamhet. Det är allvarligt när den totala handläggningstiden från 
anmälan till huvudförhandling i tingsrätt i genomsnitt är 5,7 månader och 
att de två lagstadgade fristerna om sex respektive två veckor överskrids i stor 
utsträckning. Den första fristen överskrids i mer än 40 procent av fallen och 
den andra fristen överskrids i cirka en tredjedel av fallen. 
Det är framför allt två områden som enligt vår bedömning har särskilt 
långa handläggningstider. Det första gäller tiden innan den första fristen 
börjar löpa, det vill säga tiden från brottsanmälan till misstankedelgivning. 
Den utgör en tredjedel av den totala tidsåtgången i de ärenden som tas upp 
i tingsrätt, drygt två månader i genomsnitt. Tiden innan fristen börjar löpa är 
ännu längre för ärenden som avskrivs, drygt tre månader i genomsnitt. Det 
andra området med särskilt långa tider är tiden från att förundersökningen 
är färdig till dess att åklagaren fattar beslut i åtalsfrågan. 
Lagföringen minskarRegeringens generella mål att lagföringen ska öka kan inte anses uppfyllt. 
Andelen brottsmisstankar för unga lagöverträdare som lett till lagföring har 
minskat från 66 till 58 procent under de senaste sex åren. Riksrevisionen 
bedömer att det finns möjlighet att förbättra förutsättningarna för lagföring 
genom att i större utsträckning utnyttja de spaningsuppslag som finns redan 
tidigt i brottsutredningen. Det finns två steg när det gäller att bedöma om 
polisen ska fortsätta arbeta med ett ärende eller låta avskriva det. Först ska 
man ta ställning till om ärendet går att utreda, och i så fall sedan bedöma 

vilka relevanta åtgärder som har vidtagits. Vår granskning av avskrivna ungdomsärenden 
visar att åtminstone 10–15 procent av de granskade ärendena 
borde haft rimliga förutsättningar att utredas vidare för att få bättre förutsättningar 
för lagföring. 
Många återfaller i nya brottMånga ungdomar fortsätter att begå brott efter att de har lagförts. Granskningen 
tyder på att andelen återfall ökar något bland unga lagöverträdare, 
efter att ha minskat under flera år. Fler återfall bidrar till att det övergripande 
målet att minska brottsligheten inte uppfylls. Brottsförebyggande rådet (Brå) 
har visat att antalet brott begångna av unga mellan 15 och 21 år har ökat med 
27 procent under de senaste tio åren. 
Orsaker till att mål och krav inte uppfyllsVi drar slutsatsen att styrningen av det operativa arbetet med unga lagöverträdare 
och ett antal brister i genomförandet är viktiga orsaker till att målen 
och kraven inte har uppfyllts. Detta utvecklas närmare nedan. 
Bristande resurser är inte avgörandeGranskningen visar att brist på resurser inte är ett avgörande skäl till de 
utdragna handläggningstiderna. Vår undersökning av omfattning och 
tidsåtgång för olika arbetsmoment visar att resurserna generellt borde vara 
tillräckliga. Vi bedömer därför att existerande resurser bör kunna utnyttjas 
bättre, till exempel genom förbättrade rutiner och arbetssätt. 
Mål och prioriteringar är otydliga 
Det behövs tydliga mål och prioriteringar utöver nuvarande lagkrav. Granskningen 
visar att varken regeringen eller ansvariga myndigheter har lagt fast 
några tydliga mål, prioriteringar eller krav för hanteringen av unga lagöverträdare 
i centrala styrdokument. Detta trots att ungdomsbrott är ett av riksdag 
och regering prioriterat område. Om ungdomsärenden inte är uttalat prioriterade 
inom hela myndigheten riskerar annan verksamhet att ta överhanden. 
När inte det särskilda skyndsamhetskravet tydligt uttalas av myndighetsledningen, 
riskerar kravet att inte få genomslag och fristerna bli de enda målen.

Uppföljningen är dåligUppföljningen, som är en viktig del i styrningen, är åsidosatt. Avsaknaden 
av tydliga krav på uppföljning från såväl regeringen som Rikspolisstyrelsen, 
Åklagarmyndigheten och Domstolsverket och hur uppföljningarna görs inom 
polismyndigheterna, åklagarkamrarna och tingsrätterna påverkar de enskilda 
handläggarna och bidrar till de otillfredsställande resultaten. Den uppföljning 
som görs i dag är inte tillräckligt användbar för att kunna analysera 
varför handläggningstiderna är så långa, lagföringen inte ökar eller återfallen 
inte minskar. Därmed får regeringen och myndigheterna inte löpande den 
återkoppling som gör det möjligt att analysera var problemen finns. 
Kompetensen är inte helt säkrad 
Lagens krav på särskilt utsedd personal tillgodoses inte. På många håll har 
det gjorts försök att säkra den särskilda lämplighet och kompetens m.m. 
som lagen föreskriver genom att utse särskild personal för ungdomsärenden. 
Trots det är mellan 60 och 70 procent av de utredare inom polisen som 
hanterar unga lagöverträdare inte särskilt utsedda att göra det. För åklagarna 
är motsvarande andel 40 procent och för domarna 60 procent. Varken polisen 
eller tingsrätterna har någon nationellt organiserad ungdomsutbildning. 
Åklagarna har en sådan utbildning, men många utsedda ungdomsåklagare 
har inte genomgått utbildningen. Myndigheterna har således inte i tillräcklig 
utsträckning säkerställt att de poliser, åklagare och domare som hanterar 
unga lagöverträdare har den kompetens som krävs för att bemöta de unga 
på ett effektivt och rättssäkert sätt. 
Rutiner och arbetssätt är inte tillräckligt välutveckladeDet finns brister i rutiner och arbetssätt hos framför allt polis och åklagare. 
Polisen väntar ofta länge med att aktivera utredningarna trots att förundersökning 
redan har inletts. Polisen väntar också ofta med att förhöra 
den misstänkta och delge misstanke, även när det är möjligt att slutföra 
utredningen i enkla ärenden direkt. Likaså väntar åklagarna med att avsluta 
ärenden som är färdiga för beslut i åtalsfrågan. 
Andra exempel på bristande rutiner och arbetssätt är att polisen och 
åklagare inte tillräckligt utnyttjar de spaningsuppslag som finns redan tidigt 
i brottsutredningen. Dessutom är de initiala åtgärderna ofta sena och bristfälliga 
och förhör hålls inte alltid eller inriktar sig på fel saker. Ytterligare exempel 
på brister i rutiner och arbetssätt redovisas nedan under samverkan. 
Riksrevisionen bedömer att dessa brister påverkar både handläggningstider 
och lagföring negativt. 

Samverkan brister mellan åklagare och polisSamverkan mellan polis och åklagare är inte effektiv. Det finns en inbyggd 
problematik när åklagare leder en förundersökning, vilket de oftare gör i ungdomsärenden 
än i andra ärenden. Med ledningsansvaret följer ett ansvar att 
utredningen utförs skyndsamt och ger resultat. Befogenheterna motsvarar 
dock inte detta ansvar, eftersom åklagaren inte förfogar över polisens utredningsresurser. 
Detta får negativa konsekvenser för åklagarens möjligheter att 
styra förundersökningen på ett bra sätt. 
Det finns ingen gemensam rutin för informationsöverföringen att misstankedelgivning 
har skett. Att det saknas smidiga, enkla och säkra rutiner för 
polisen att underrätta åklagaren om att misstankedelgivning har skett får till 
följd att åklagaren i sin roll som förundersökningsledare får svårt att begära 
yttrande av socialtjänsten i rätt tid och följa upp hur ärendena utvecklas. 
Det finns inte heller generella rutiner eller system hos åklagarna för 
bevakning av tidsåtgång och frister, vilket gör det svårt för åklagarna att i det 
enskilda ärendet styra sitt och polisens arbete så att skyndsamheten kan vidmakthållas. 
Det förekommer till exempel inte sällan att åklagare som leder 
en förundersökning underlåter att påminna polisens utredare att fristen är 
på väg att gå ut eller att den redan har gått ut. 
Brister i samverkan mellan socialtjänsten och rättsväsendet 
Bristerna i samverkan med socialtjänsten påverkar de rättsliga myndigheternas 
arbete. En viktig del av samverkan mellan socialtjänsten och polisen sker 
i samband med förhör. Enligt lagen ska en representant för socialtjänsten 
närvara vid förhör med misstänkta under 18 år om det gäller ett brott som 
kan ge fängelse, förutsatt att det är möjligt och inte hindrar utredningen. 
Trots detta deltar socialtjänsten i endast cirka 10 procent av de ärenden som 
avgjorts i tingsrätt. 
Brister i socialtjänstens yttranden och vårdplaner påverkar tingsrätternas 
möjligheter att bestämma lämpliga påföljder. Drygt 40 procent av yttrandena 
uppfyller inte lagens krav på bedömning av behov av åtgärder som syftar till 
att motverka ogynnsam utveckling eller beskrivning av de planerade åtgärdernas 
art, omfattning och varaktighet. 
I närmare 40 procent av samtliga ärenden som avgörs i tingsrätt inkommer 
yttrandet från socialtjänsten så sent till åklagaren att det inte går 
att hålla tidsfristen. Detta beror till ungefär lika stora delar på att åklagaren 
begär in yttrandet för sent och att socialtjänsten tar lång tid på sig att skriva 
det. 

Ansvaret fördelas på regering och myndigheterRiksrevisionen anser att ansvaret för de brister som granskningen har visat 
ligger på både regeringen och myndigheterna. 
Regeringen har det övergripande ansvaret för att följa upp hanteringen 
av unga lagöverträdare och är skyldig att ställa krav och prioritera vad 
myndigheternas ska göra då det behövs. Det har regeringen inte gjort när 
det gäller skyndsamhetsmålet och fristerna, trots att man bör ha varit väl 
medveten om de brister i tidshållningen som JO och Åklagarmyndigheten 
redovisat. 
Rikspolisstyrelsen och Åklagarmyndigheten har reagerat sent på bristerna i hanteringen av unga lagöverträdare. Rikspolisstyrelsen och Åklagarmyndigheten 
följer inte upp väsentliga uppgifter, till exempel tider för olika 
utredningsmoment och kostnader. Åklagarmyndigheten har inte heller sett 
till att yttranden från socialtjänsten kommer in i tid. Ingen av myndigheterna 
har tydligt uttalat att det särskilda skyndsamhetsmålet ska genomsyra hela 
hanteringen av unga lagöverträdare. Inte heller Domstolsverket har fastställt 
tydliga mål för handläggningen av ungdomsmål eller följt upp handläggningstider, 
trots att det är möjligt. 
Åklagarmyndigheten och polismyndigheterna har inte utvecklat tillräckliga 
rutiner och arbetssätt för den operativa verksamheten och inte heller för 
samverkan sinsemellan. 
Polismyndigheterna har inte heller ställt tydliga krav på att tidsmålen 
ska hållas och följt upp att så sker. Tingsrätterna har inte genomfört någon 
systematisk uppföljning av fristhållningen. 
RekommendationerRiksrevisionen anser att hanteringen av ärenden med unga lagöverträdare 
inte är tillfredsställande. Myndigheterna har ett ansvar för hanteringen av 
dessa ärenden och regeringen har ett ansvar för att styra och följa upp dem. 
Riksrevisionen anser att regeringen inte har utnyttjat sina möjligheter att 
styra och följa upp dessa ärenden. 
Riksrevisionen rekommenderar därför regeringen att göra följande:
• Slå fast i myndigheternas instruktioner eller regleringsbrev att särskild 
skyndsamhet gäller och se till att myndigheterna följer upp att detta mål 
uppfylls.
• Ge Socialstyrelsen i uppdrag att utreda och föreslå åtgärder för att 
förbättra kvaliteten i socialtjänstens yttranden samt förbättra samverkan 
mellan socialtjänsten och polis och åklagare. 

Under den senaste tiden har Polisen och Åklagarmyndigheten vidtagit 
åtgärder för att kunna prioritera unga lagöverträdare och Rikspolisstyrelsen, 
och länspolismästarna beslutade i maj 2009 om en nationell satsning mot 
ungdomsbrottslighet. Åklagarmyndigheten skriver också i sin verksamhetsplan 
för 2009 att en nationell åtgärdsplan ska tas fram för att öka kvaliteten i 
handläggningen och snabbare lagföra ungdomar som begått brott. 
Riksrevisionen förordar att dessa angelägna satsningar görs bredare och 
mer samlat. Riksrevisionen rekommenderar därför att regeringen uppdrar 
åt Rikspolisstyrelsen, Åklagarmyndigheten och Domstolsverket tillsammans 
med tingsrätterna att gemensamt lämna förslag till åtgärder i ett rättskedjeperspektiv 
för att• förbättra styrning och uppföljning när det gäller hantering av unga 
lagöverträdare inom respektive organisation och i ärendeflödet mellan 
organisationerna• utveckla arbetssätt och rutiner för utredning och lagföring av unga 
lagöverträdare 
• säkra relevant kompetens för att hantera ungdomsärenden• effektivisera samverkan i ärendehandläggningen, särskilt mellan 
polis- och åklagarmyndigheterna men även med domstolarna och den 
kommunala socialtjänsten. 
Riksrevisionen anser därutöver att följande områden bör analyseras 
ytterligare av Rikspolisstyrelsen respektive Åklagarmyndigheten innan 
gemensamma förslag tas fram.
• Polisens initiala utredningsåtgärder och arbetssätt. 
• Åklagarnas rutiner och tekniska system för att bevaka skyndsamhet och 
frister. 
• Åklagarens styrning av och informationsutbyte med polisen under 
förundersökningen. 
• Polisens respektive åklagarnas användning av särskilt utsedda handläggare av ungdomsärenden.
• Underlaget för åklagares beslut att skriva av ärenden.

1 Inledning1.1 Motiv för granskningenUnder senare år har unga personer som begår brott aktualiserats mer och 
mer. Antalet unga i åldern 15–20 år som misstänks för brott har sedan 
millennieskiftet ökat med 45 procent. Under samma period har det totala 
antalet personer misstänkta för brott ökat med 38 procent.1 År 2007 kom 
flera fall som rörde unga lagöverträdare att särskilt uppmärksammas, vilket 
ledde till att ungdomsbrott som ett samhällsproblem blev en fråga som 
berörde många. Riksdag och regering har också uttalat att uppklaringen ska 
öka.2 Dessutom ska alla brott som lyder under allmänt åtal leda till lagföring, 
förutsatt att en gärningsman kan bindas till brottet.3 
Det har på senare år också blivit känt – inte minst genom flera av JO:s 
inspektioner – att myndigheterna inom rättsväsendet haft svårt att leva 
upp till de särskilda krav som ställs på hanteringen av unga lagöverträdare. 
Främst gäller det att myndigheterna inte når upp till lagens krav på särskild 
skyndsamhet. Det har också funnits tecken på brister i samverkan mellan de 
myndigheter som ska hantera de unga som begått brott. 
Närmare 40 procent av de unga personer som begått brott återfaller 
i nya brott inom tre år. Återfallen beror på olika faktorer framför allt i den 
ungas hemmiljö, men myndigheternas insatser har också en påverkan. Om 
rättsväsendet inte lyckas med att fastställa och utkräva ansvar av unga som 
begår brott och att sörja för deras särskilda behov riskerar de unga att återfalla 
i brott. 
Det finns indikationer på att myndigheterna inte lyckas med sitt uppdrag. 
Detta utgör en stark grund för att granska hur myndigheterna lever upp till 
de mål som riksdag och regering har satt upp.
1 Avser tiden 2000–2008. Brå – Sveriges officiella statistik.
2 Bl.a. budgetpropositionerna för 2007 och 2008.3 20 kap. 6 § rättegångsbalken.

1.2 RevisionsfråganSyftet med granskningen är att bedöma om regeringens och ansvariga 
myndigheters hantering av unga lagöverträdare är tillfredsställande. Följande 
revisionsfrågor ska besvaras:
• Har regeringen och de ansvariga myndigheterna levt upp till de mål och 
krav som ställs på hanteringen av unga lagöverträdare? 
• Om så inte är fallet, vilka orsaker finns till att målen och kraven inte 
uppfylls? 
De mål som riksdag och regering satt upp och som vi har granskat 
uppfyllelsen av är att unga lagöverträdare ska hanteras med särskild skyndsamhet, 
att uppklaringen ska öka och att återfallen ska minska. För uppklaringsmålet 
måste lagföringsandelen användas, eftersom den relaterar till 
person. När det gäller återfall berörs detta mål i begränsad omfattning av 
granskningen, eftersom det i stor utsträckning påverkas också av annat än 
den rättsliga hanteringen. 
I förstudien till denna granskning identifierades preliminärt ett antal 
områden där brister i verksamheten och i förutsättningarna för att uppnå de 
övergripande målen fanns. Följande områden har därefter granskats närmare: 
• Mål, krav och prioriteringar• Uppföljning 
• Resurser• Organisation 
• Kompetens• Rutiner och arbetssätt 
• Samverkan 
1.3 Granskningens omfattning och avgränsningGranskningen avser hanteringen av unga lagöverträdare som var i åldern 
15–20 år när brottet begicks. Granskningen koncentreras främst på misstänkta4 
och tilltalade i åldersgruppen 15–17 år, som är den grupp som omfattas 
av samtliga krav i lagstiftningen.5 I vissa avseenden omfattar granskningen 
tilltalade i åldern 18–20 år, för vilka det finns särskilda krav när det gäller 
handläggningen i domstol. 
Granskningen avser inte hanteringen av lagöverträdare under 15 år. 
Skälet till detta är att de inte är straffmyndiga och därför inte utreds och lagförs, 
men även att denna åldersgrupp varit föremål för en statlig utredning 
under tiden för granskningen.64 Avser skäligen misstänkta samt personer som registrerats som utpekade.
5 Lagen (1964:167) med särskilda bestämmelser om unga lagöverträdare.
6 Dir. 2007:151 och SOU 2008:111 Barn som misstänks för brott.

Granskningen har inte heller omfattat polisens brottsförebyggande 
arbete med ungdomar. Det arbetet inträffar per definition innan ett brott 
begås och faller därför inte inom ramen för en granskning med inriktning 
mot hanteringen av människor som redan begått brott. 
Föremål för granskningen har varit regeringen, Rikspolisstyrelsen, 
polismyndigheterna, Åklagarmyndigheten, Domstolsverket och tingsrätterna. 
Granskningen har inte omfattat innehållet i domar. Socialtjänsten är indirekt 
berörd av granskningen. 
Granskningen avser huvudsakligen de förhållanden som gällde år 
2007, men beroende på vad som undersökts även tiden fram till årsskiftet 
2008/2009. 
1.4 BedömningsgrundUtgångspunkten för den genomförda granskningen är lagen (1964:167) 
med särskilda bestämmelser om unga lagöverträdare (LUL), förordningen 
(1994:1763) med särskilda bestämmelser om unga lagöverträdare och rättegångsbalken (RB) med tillhörande författningar som är relevanta i sammanhanget. 
I LUL finns bestämmelser om skyndsamhet och tidsfrister för förundersökningen 
och domstolens handläggning. Där finns också bestämmelser 
om hur rättsväsendet och socialtjänsten ska samverka, när åklagare ska leda 
förundersökningen samt till exempel restriktioner för hur tvångsmedel ska få 
användas. 
Vi har också härlett bedömningsgrunder från riksdagens och regeringens 
uttalanden om rättsväsendet, kriminalpolitiken och socialtjänstpolitiken. 
Målen som gäller rättsväsende och kriminalpolitik är dock allmängiltiga och 
alltså inte specifika för just unga lagöverträdare.7 
Samtliga bedömningsgrunder redovisas i sin helhet i bilaga 1. 
1.5 Granskningens genomförandeFlera olika typer av data har samlats in under granskningen. Vi har i tur och 
ordning genomfört en första enkät, en aktgranskning, fyra fallstudier och en 
andra enkät. I slutskedet av granskningen har sakkunniga referenspersoner 
fått säkra resultat och slutsatser. 
I den första enkäten har uppgifter av myndigheternas resultat och effekter 
inhämtats när det gäller hanteringen av unga lagöverträdare. I den andra 
enkäten har vissa uppgifter och resultat kompletterats och säkerställts.
7 Prop. 2006/07:1 utg.omr. 4 s. 18–35, prop. 2007/08:1 utg.omr. 4 s. 13–35 och utg.omr. 9 s. 132.

I aktgranskningen har vi granskat 390 över riket spridda och slumpmässigt 
utvalda akter över ungdomsärenden. Det gäller dels ärenden som gått 
hela vägen till åtal och rättegång, dels ärenden som avgjorts av åklagare 
genom strafföreläggande eller åtalsunderlåtelse, dels ärenden som avskrivits 
av åklagare eller polis. 
Fallstudierna har genomförts i fyra strategiskt utvalda domsagor och 
omfattar polismyndigheten, åklagarkammaren och tingsrätten i respektive 
domsaga. Domsagorna är Göteborg, Växjö, Eskilstuna och Södertörn (norra 
delen8). I dessa domsagor har vi särskilt granskat verksamheten för att 
hantera unga lagöverträdare. Vi har intervjuat ledningen och ett urval av den 
operativa personal som hanterar unga lagöverträdare. Även företrädare för 
socialtjänsten inom domsagorna har intervjuats. 
I övrigt har vi intervjuat personal som hanterar unga lagöverträdare vid 
motsvarande myndigheter i Västerås och Stockholm samt företrädare för 
Justitiedepartementet. 
Vi har på sedvanligt sätt gått igenom relevanta offentliga publikationer, 
såsom propositioner, riksdagsbetänkanden, utredningsbetänkanden och 
liknande. 
För närmare information om metoder och tillvägagångssätt hänvisas till 
bilaga 2.1.6 Rapportens dispositionKapitel 2 beskriver kortfattat vilka myndigheter som är ansvariga för att hantera 
unga lagöverträdare och ger en koncentrerad bild av hur brottsligheten 
ser ut bland unga. Kapitel 3 presenterar resultat och effekter av myndigheternas 
arbete med unga lagöverträdare. Kapitel 4 behandlar de brister granskningen 
har visat när det gäller verksamheten och förutsättningar för att 
uppnå goda resultat. Kapitel 5 innehåller slutsatser och rekommendationer.
8 Södertörns tingsrätt, Söderorts åklagarkammare och Söderorts polismästardistrikt i Stockholms län.

2 Hur hanteras unga lagöverträdare?
2.1 Flera myndigheter är ansvariga 
Unga lagöverträdare hanteras av samma myndigheter som hanterar vuxna 
som begått brott. Socialtjänsten ersätter dock till stora delar Kriminalvården 
för misstänkta som inte fyllt 18 år. Polis och åklagare ska samverka med 
socialtjänsten under utredningen. Det innebär att socialtjänsten utreder de 
personliga omständigheterna för den unge och föreslår lämplig påföljd. 
Socialtjänsten stöder den unga under utredningen, till exempel genom att 
sitta med vid polisförhör. Socialtjänsten verkställer också de särskilda ungdomspåföljderna, 
i egen regi eller annans. 
Polisen utreder brotten. Åklagaren leder förundersökningen om den 
unge misstänks för brott för vilket det är föreskrivet fängelse i mer än sex 
månader; i övriga fall är det polisen som är förundersökningsledare. Åklagaren 
meddelar åtalsunderlåtelse9, utfärdar strafföreläggande eller väcker 
åtal. I de fall åklagaren väcker åtal går ärendet vidare till tingsrätten, som vid 
huvudförhandling prövar om åtalet ska bifallas eller ogillas. 
På varje myndighet är det ledningen som inför regeringen ansvarar för 
verksamheten och ska se till att den bedrivs effektivt och enligt gällande rätt. 
Ledningen ansvarar också för att verksamheten redovisas på ett tillförlitligt 
och rättvisande sätt.10 
Rikspolisstyrelsen är central förvaltningsmyndighet och har ansvar för att 
polismyndigheterna bedriver sin verksamhet effektivt. Styrelsen ska enligt sin 
instruktion utveckla och precisera de mål som riksdag och regeringen ställer 
och följa upp verksamheten.11 Chefen för respektive polismyndighet ansvarar 
för verksamheten och ska se till att den bedrivs effektivt och enligt gällande 
rätt.12 
Åklagarmyndigheten ansvarar för åklagarverksamheten i landet.13 
9 Åklagare får i vissa fall efter avslutad brottsutredning och åtalsprövning meddela åtalsunderlåtelse under förutsättning att något 
väsentligt allmänt eller enskilt intresse inte åsidosätts. När det gäller gärningsmän under 18 år är det relativt vanligt med 
åtalsunderlåtelse. Detta får ske om den unga lämpligen bör bli föremål för vård eller annan åtgärd enligt socialtjänstlagen, enligt 
LVU eller annan åtgärd som innebär att den unga får hjälp eller stöd. Åtal får också underlåtas om det är uppenbart att brottet 
har skett av okynne eller förhastat. Åklagaren ska särskilt beakta den ungas vilja att ersätta skada till följd av brottet, att avhjälpa 
eller begränsa skada, att på annat sätt gottgöra målsäganden eller att medverka till att medling kommer till stånd. En åtalsunderlåtelse förutsätter att den misstänkta erkänt den brottsliga gärningen och innebär att ansvaret för gärningen är fastställt – 
någon påföljd utdöms inte.
10 3 § myndighetsförordningen (2007:515).
11 1 § och 2 § 2 förordningen (1989:773) med instruktion för Rikspolisstyrelsen. 
12 3 kap. 5 a § polisförordningen (1998:1558).
13 1 § förordningen (2007:971) med instruktion för Åklagarmyndigheten.

Domstolsverket är administrativ stödmyndighet åt domstolarna och ska 
i administrativt hänseende leda och samordna verksamheten för att skapa 
förutsättningar för en rättssäker verksamhet och se till att den bedrivs effektivt. I detta arbete ska verket iaktta domstolarnas självständighet.14 Chefen 
för respektive tingsrätt ansvarar för verksamheten och ska se till att den 
bedrivs effektivt och enligt gällande rätt.15 
I Regeringskansliet ansvarar Justitiedepartementet och Socialdepartementet 
för frågor om unga lagöverträdare. Justitiedepartementet är huvudman 
för polis, åklagare, domstolar och kriminalvård. Socialdepartementet 
är ansvarigt för frågor rörande socialtjänsten, som framför allt bedrivs inom 
kommunerna. 
2.2 Processen för unga lagöverträdare 
Figur 1 nedan illustrerar processen för unga lagöverträdare och visar vad 
som händer med dem på olika stadier och hur ärendena avslutas. Uppgifterna i figuren gäller antalet misstänkta i åldern 15–17 år, det vill säga den 
målgrupp som granskningen koncentrerar sig på. 
Figur 1 Unga lagöverträdare 15–17 år i rättsprocessen år 2007Avskrivning(spaningsuppslag saknas)
Avskrivning 
(trots att spaningsuppslag finns)
Ej FUFU nedlagdEj åtalNedlagt åtalFrikännande domÅtalsunderlåtelseAnmälan(utan 
misstänkt)
Anmälan(med 
misstänkt)
MisstankedelgivningÅtals-
beslut6 veckor2 veckorHuvudförhandlingDomLaga 
kraftVerkställighetinledsStrafföreläggandeUnga lagöverträdare varsbrott anmältsUppskattningsvis drygt 
200 000 ungaÅtalsprövning100% (16 822)
88% (1 4 819)
34% (5 642)
0,03% (5)
23%
(3 805)
32% 
(5 369)
13% (2 226)UngdomstjänstUngdomsvårdSlutenungdomsvårdBöterVillkorlig domSkyddstillsynFängelseRättspykiatriskvårdEj återfalli brottÅterfalli brott0,3% (47)
9% (1559)
10% (1631)
0,4% (72)
0,3% (47)
0,02% (4)
Källa: Brå. (FU = förundersökning.)
14 1 § förordningen (2007:1073) med instruktion för Domstolsverket.
15 1 § förordningen (1996:381) med tingsrättsinstruktion.

Figuren illustrerar hur ungdomarna hanteras från det att brotten kommer 
myndigheterna till känna genom anmälan med eller utan misstänkt 
person. Antalet ungdomar minskar successivt under processens gång 
genom att fallen avskrivs på olika sätt och på olika grunder. Efter åtalsprövning 
avgår dessutom en inte oväsentlig andel genom åtalsunderlåtelse eller 
strafföreläggande. Nederst i figuren visas de föreskrivna tidsfristerna för 
unga som lagen anger. 
2.3 Ungas brott – hur ser de ut?
Enligt kriminalstatistiken är ungdomar i åldern 15–20 år den mest brottsaktiva åldersgruppen i samhället. Gruppen 15–17 år är mer brottsaktiv än 
gruppen 18–20 år. Efter fyllda 20 avtar brottsaktiviteten avsevärt.16 
De vanligaste brotten bland ungdomar är lindriga tillgreppsbrott och 
skadegörelse. Inom dessa brottskategorier finns snatteri och klotter, som 
båda är vanligt förekommande bland unga. Även misshandel och personrån 
är typiska ungdomsbrott.17 
Inte sällan har ungdomars våldsbrott kopplingar till alkoholförtäring. 
Tillgången på alkohol har enligt polisen ett samband med antalet misshandelsfall. 
Förutom snatterierna är fordonstillgrepp det vanligaste tillgreppsbrottet, 
till exempel mopedstölder. Även missbruk av urkund, det vill säga att 
använda annan persons identitetshandling, är vanligt förekommande bland 
unga.18 
Ungdomars brott är alltså relativt sett inte så allvarliga. Det finns dock 
oroande tendenser, inte minst i storstadsområdena, som redovisar en ökning 
av utpressning (s.k. bötning) och grova rån. Även olaga hot och övergrepp 
i rättssak är brott som blir allt vanligare.19 
I vår aktgranskning har vi delat in ärendena i tre kategorier: komplexa, 
enkla och ordinära. När det gäller de komplexa ärendena har vi, med förarbetena 
till LUL som utgångspunkt, till denna grupp hänfört ärenden som har 
fler än tre misstänkta och avser fler än tre brott, det görs tekniska undersökningar 
som överskrider tre veckor, har brott som är särskilt grova (till 
exempel mord, våldtäkt eller rån) eller har flera förundersökningsprotokoll.20 
På detta sätt har vi också, så långt det varit möjligt och med viss osäkerhetsmarginal, 
identifierat en grupp av ärenden där det kan vara godtagbart att 
överskrida fristen. Enkla ärenden är sådana som i regel saknar oklarheter 
16 Felipe Estrada & Sven Granath: Brottsutvecklingen i Sverige fram till år 2007.17 Ibidem.
18 Intervjuer med poliser och åklagare.
19 Ibidem.
20 Lagstiftaren har uttalat (prop. 1994/95:12) att fristen får överskridas endast om det är absolut nödvändigt, t.ex. om det är fråga 
om en a) mycket omfattande brottsutredning såsom vid ligabrottslighet med många misstänkta och ett stort antal brott som är 
svårutredda. Fristen kan också få överskridas om det under förundersökningen upptäcks b) nya brottsmisstankar mot den 
unge eller att den unge begår nya brott. Ett annat godtagbart skäl för att överskrida fristen är när det är nödvändigt att genomföra 
c) tekniska undersökningar som tar lång tid.

beträffande den misstänkta och därför inte behöver några särskilda utredningsinsatser. 
I enkla ärenden är oftast den misstänkta gripen på bar gärning 
och erkänner genast, vilket gör att det mesta av utredningsinsatserna kan 
vara klara på plats eller i mycket nära anslutning till brottstillfället (framför 
allt vid snatteri, missbruk av urkund, trafikbrott samt eget bruk eller innehav 
av narkotika). Ordinära ärenden är de ärenden som inte faller ut som enkla 
eller komplexa. 
Över 90 procent av våra granskade ärenden21 är ordinära eller enkla. Det 
finns också en mindre andel ungdomsärenden där det förekommer många 
misstänkta, till exempel löst sammansatta nätverk där ungdomar kommer 
och går, och sådana ärenden blir svårare att utreda.22 Vi bedömer att endast 
7 procent av de granskade ärendena är komplexa.23 De upptar dock en relativt 
större del av resurserna än de ärenden som kategoriseras som ordinära 
och enkla.
21 Över riket slumpmässigt utvalda ärenden från första halvåret 2007 som gått till åtal, strafföreläggande eller åtalsunderlåtelse eller 
har avskrivits.
22 Uppgifter från polismyndigheterna som granskats i fallstudierna.
23 Se metodbilaga för närmare beskrivning av kategorisering av ärenden.

3 Resultat och effekter av myndigheternas 
arbeteI detta kapitel presenteras resultat och effekter av myndigheternas arbete med unga lagöverträdare. Kapitlet består av tre delar som enligt vår bedömning avspeglar de viktigaste 
resultatvariablerna för utredning och lagföring av unga: handläggningstider, uppklaring 
och återfall. 
3.1 Kravet på skyndsamhet är inte uppfylltNär en ung människa begår brott är det viktigt med en snabb reaktion, och 
för unga anses det vara särskilt viktigt att tiden från anmälan till lagföring är 
kort. På så sätt vill man motverka fortsatt brottslighet, men också se till att 
den som utsatts för brottet (ofta en annan ung människa) får upprättelse. 
I budgetpropositionen för 2008 betonas vikten av korta handläggningstider: 
”För att samhället ska kunna reagera snabbare på ungas brottslighet 
måste tiden mellan brott, åtal, dom och verkställighet av påföljd vara så kort 
som möjligt.” Där framgår också att ”tidiga och tydliga insatser skall prägla 
samhällets arbete med unga människor som riskerar att påbörja en kriminell 
bana”. 
Enligt lagen ska ungdomsbrott hanteras särskilt skyndsamt, och som en 
yttersta restriktion finns två tidsfrister. Den första fristen gäller unga 15–17 år 
som har begått ett brott som kan ge fängelse, och den innebär att tiden från 
misstankedelgivning till beslut i åtalsfrågan inte får vara längre än 42 dagar. 
Den andra fristen avser unga 15–17 år som har begått ett brott för vilket det 
är föreskrivet fängelse i mer än sex månader, och då får tiden från beslut 
i åtalsfrågan till huvudförhandling i tingsrätt inte överskrida 14 dagar. Det 
finns dock vissa undantagsregler.24 
Det finns inget krav på hur lång tid som får gå före fristens början, det 
vill säga tiden från anmälan fram till misstankedelgivningen. Däremot gäller 
det särskilda skyndsamhetskravet även då. 
24 Tidsfristen får enligt 4 § andra stycket LUL överskridas endast om det är nödvändigt med hänsyn till att den misstänkta ska delta i 
medling eller till utredningens beskaffenhet eller andra särskilda omständigheter. Av förarbetena till LUL (prop. 1994/95:12) framgår att fristerna ska tolkas som en yttre restriktion och att betoningen ligger på skyndsamhetskravet och att utredningen ska 
slutföras så snart det kan ske, vilket innebär att hela tidsfristen får utnyttjas endast om det är nödvändigt. I många fall bör det vara 
möjligt att besluta i åtalsfrågan inom kortare tid än vad fristen föreskriver. Av förarbetena framgår också att det finns godtagbara 
skäl att medge undantag när ärendet är komplext; se mer vid avsnitt 2.2.

Både polis och åklagare berörs av den första tidsfristen. Polisen gör det 
mesta arbetet från misstankedelgivningen till dess att förundersökningen är 
klar, även om åklagaren i många fall är förundersökningsledare och därmed 
har ansvaret för att fristen hålls. Det är dock endast åklagaren som ansvarar 
för handläggningstiderna den sista delen av första fristen, när förundersökningen 
är klar och åtalsprövningen tar vid. Det finns ingen uttalad 
ansvarsfördelning av fristtidens två delar, det vill säga hur lång den huvudsakliga 
polistiden respektive åklagartiden får vara. 
3.1.1 Handläggningstiderna är för långa25Genomströmningstiderna i ungdomsärenden har blivit längre de senaste 
åren för både polis, åklagare och domstol.26 Granskningen visar att den 
sammanlagda handläggningstiden är lång och att de två tidsfristerna ofta 
överskrids.27 
Den sammanlagda handläggningstidenAktgranskningen och totaluppgifter från Domstolsverket visar att den sammanlagda 
handläggningstiden (från anmälan till dess att ärendet är avslutat) 
i genomsnitt var 171 dagar för de ungdomsärenden som avgjordes i domstol 
under första halvåret 2007. För ungdomsärendena som avgjordes av åklagare 
var den 65 dagar. Detta motsvarar närmare ett halvår respektive drygt 
två månader. Figuren nedan visar handläggningstiderna för ärenden som har 
avgjorts i tingsrätten. 
Figur 2: Genomsnittliga handläggningstider för olika faser i tingsrättsavgjorda 
ungdomsärendenBrottAnmälanMisstankedelgivningBeslut i åtalsfråganHuvudförhandling62 dagar + 83 dagar + 26 dagar = 171 dagarKälla: Resultat från aktgranskningen samt uppgifter från Domstolsverket (Riksrevisionens 
bearbetning).
25 Resultaten i det här avsnittet kommer till stor del från vår aktgranskning. Den bygger på ett urval från tre olika typer av ärenden: 
ärenden som har avgjorts i tingsrätt, ärenden som har avgjorts av åklagare och avskrivna ärenden. Om inget annat anges avser 
resultaten alla tre ärendetyperna. Lagförda ärenden rör dem som har avgjorts både i tingsrätt och av åklagare.
26 Åklagarmyndighetens och Domstolsverkets årsredovisningar.
27 Handläggningstider som inkluderar flera myndigheter redovisas ännu inte.

Tiden före fristernaDet särskilda skyndsamhetskravet gäller även tiden innan den första fristen 
börjar löpa, det vill säga från brottsanmälan fram till misstankedelgivning. 
Det finns dock inga lagstadgade krav på hur lång denna tid får vara. Granskningen 
visar att det i genomsnitt tar 62 dagar för ärenden som har avgjorts 
i tingsrätt och 20 dagar för ärenden som åklagaren har strafförelagt eller 
åtalsunderlåtit. Beräkningarna visar att tiden innan fristen börjar löpa utgör 
mer än en tredjedel av den totala tidsåtgången för de ärenden som har gått 
till lagföring. Tiden är ännu längre för ärenden som har avskrivits, i genomsnitt 
103 dagar. 
Att den första fristen börjar löpa först vid misstankedelgivningen gör att 
polisen kan vänta länge efter anmälan med att höra en misstänkt utan att 
fristen påverkas. Våra intervjuer med poliser har visat att man ibland medvetet 
väntar med att hålla förhör med den misstänkta för att fristen inte ska 
börja löpa. Detta strider givetvis mot det särskilda skyndsamhetskravet. 
Den första fristenAktgranskningen visar att den första tidsfristen överskreds i 45 procent av 
de lagförda ärendena år 2007. Den genomsnittliga tiden var 58 dagar,28 trots 
att lagen föreskriver högst 42 dagar. Ser man enbart till de ärenden som har 
avgjorts i tingsrätten är det genomsnittliga antalet dagar ännu högre (83 
dagar). 
Fristen gäller dock inte alla brott (exempelvis rena bötesbrott), och i 
vissa fall är det tillåtet att göra undantag från tidsfristen (till exempel vid omfattande 
utredningar). Dessa ärenden utgör cirka en femtedel av ungdomsärendena.29 De återstående ärendena ska alltså hålla första fristen, men ändå 
överskrids den i 41 procent av fallen. 
Den andra fristenEnligt en totalundersökning av tingsrätternas handläggningstider för unga 
lagöverträdare 15–17 år överskreds den andra tidsfristen i 33 procent av fallen 
år 2007. Den genomsnittliga tiden var 23 dagar30, medan lagen anger högst 
14 dagar. 
Det underlag som finns i akterna räcker inte för att säkert avgöra om något 
mål haft skäl att undantas från tidsfristen. Uppgifter från våra intervjuer 
tyder på att det bör vara en mycket liten andel som har sådana undantagsskäl. 
28 Detta är medelvärdet. Medianen är 38 dagar.
29 Vi har eliminerat de rena bötesbrotten och de ärenden vi bedömt komplexa. Se avsnitt 2.2 för närmare beskrivning.
30 Handläggningstiderna avser här endast de ärenden som omfattas av skyndsamhet och frister. På grund av detta skiljer sig uppgiften från tidigare redovisade antal dagar som avsåg handläggningstider för samtliga ungdomsärenden avgjorda i tingsrätt, det 
vill säga även de som inte omfattas av skyndsamhet och frister.

3.1.2 Långsam handläggning av mål med 18–20-åringar i tingsrättTingsrätternas handläggningstider för ungdomar i åldern 18–20 år strider 
mot skyndsamhetskravet. Det kravet gäller också för denna åldersgrupp även 
om de specificerade tidsfristerna endast gäller för unga 15–17 år. Totaluppgifter 
från Domstolsverket visar stora skillnader i handläggningstid mellan 
dessa två åldersgrupper. År 2007 var den genomsnittliga handläggningstiden 
i domstol 26 dagar för 15–17-åringarna, medan den var 77 dagar för gruppen 
18–20 år. 
Tabell 1: Handläggningstider i domstol för unga lagöverträdare
ÅldersgruppMedelMedian15–17 år26 dagar14 dagar18–20 år77 dagar55 dagar

Källa: Uppgifter från Domstolsverket. Riksrevisionens bearbetning. 
Det finns indikationer på att skillnaderna i hanteringen av de två åldersgrupperna 
även finns under förundersökningen. I intervjuerna har både 
poliser och åklagare lyft fram att handläggningstiden blir längre för unga 
lagöverträdare som har fyllt 18 år. 
3.1.3 Regionala skillnader i handläggningstiderDet finns inga totaluppgifter över den första fristen. De mest jämförbara 
totaluppgifter som går att få för ungdomsärenden 15–17 år är tiden från 
anmälan hos åklagare till beslut i åtalsfrågan i åklagarledda ärenden. Sådana 
uppgifter har vi fått från Åklagarmyndigheten och de visar att genomströmningstiden 
varierade mellan 55 och 192 dagar för olika åklagarkamrar år 
2007. Den genomsnittliga genomströmningstiden var 110 dagar. 
När det gäller den andra fristen är de regionala skillnaderna också 
anmärkningsvärda. Totaluppgifter från Domstolsverket visar att de olika 
tingsrätterna överskrider fristen i mellan 5 och 68 procent av ungdomsmålen 
15–17 år. För riket som helhet överskreds fristen i 33 procent av målen. 
3.1.4 Tiden före frist och tiden för åtalsprövning – de största problemtidernaFör att ta reda på var de största problemtiderna finns har vi undersökt olika 
deltider i processen. Figuren nedan beskriver processen från anmälan till 
avslut, uppdelad på olika delmoment och deltider.

Figur 3: Processen från anmälan till avslutAnmälanFörundersökning(FU) inledsMisstankedelgivningFörundersökning(FU) klarÅtalsbeslutHuvudförhandlingTiden före frist Frist 1 Frist 2 
Tiden före frist täcks i figur 4 nedan av ”Anmälan till förundersökning 
inleds” och ” förundersökning inleds till misstankedelgivning”. För att skilja 
mellan det huvudsakliga polisarbetet och den ”rena” åklagartiden har den 
första fristen delats upp i ”misstankedelgivning till förundersökning klar” 
och ” förundersökning klar till åtalsbeslut”. (I figurerna förkortas förundersökning 
FU.) 
Figur 4: Genomsnittliga deltider (dagar) för de tre typerna av ungdomsärenden 
Avskrivna Åklagaravgjorda TingsrättsavgjordaAnmälan till 
FU inleds2122543243915431032258FU inleds till 
misstankedelgivningMisstankedelgivning till 
FU klarFU klar till 
åtalsbeslutÅtalsbeslut 
till huvudförhandling 
Mönstren är ungefär desamma i de tre olika ärendetyperna, men det 
finns ändå vissa skillnader. Bland annat syns det tydligt att handläggningstiderna 
är mest problematiska i de i regel mer utredningskrävande ärenden 
som lagförts i tingsrätt. Alla tider i den gruppen är längre än motsvarande 
tider i de andra grupperna, bortsett från tiden före frist i avskrivna ärenden.31 
Om man jämför olika deltider framstår framför allt två deltider som obefogat 
långa. Det är tiden innan fristen börjar löpa (anmälan till misstankedelgivning) 
och tiden för åklagarnas åtalsprövning (förundersökning klar till 
beslut i åtalsfrågan). Båda dessa tider tycks vara omotiverat långa i relation 
till vad som behöver göras och med hänsyn till det särskilda skyndsamhetskravet. 
31 Vissa ärenden som avgjorts av åklagare är enkla bötesbrott varpå fängelse inte kan följa. I dessa ärenden gäller inte skyndsamhetskravet. 

Tiden före frist består dels av tiden från anmälan till dess att förundersökningen 
inleds, dels av tiden från att förundersökningen har inletts till dess 
att misstankedelgivningen sker. Förundersökningen inleds i regel direkt efter 
anmälan. Däremot går det genomgående lång tid från att förundersökningen 
har inletts till dess att polisen håller förhör med den unga och delger misstanke 
om brott, och den tiden står för en stor del av den totala handläggningstiden. 
Tiden före frist är framför allt problematisk i de avskrivna ärendena (103 
dagar) och i ärenden som har lagförts i tingsrätten (58 dagar). Genomsnittstiden 
22 dagar för åklagaravgjorda ärenden är också en lång tid med tanke 
på att det ofta handlar om rena ingripandebrott som snatterier och missbruk 
av urkund, där den misstänkta så gott som alltid är tagen på bar gärning och 
kan förhöras och delges misstanke på plats. 
Tiden för åtalsprövning är framför allt lång i de ärenden som har avgjorts 
i tingsrätt, men även i de åklagaravgjorda ärendena. Denna tid bedömer vi 
vara orimligt lång i förhållande till de arbetsmoment som behöver göras. 
Under denna fas ska åklagaren gå igenom förundersökningsprotokollet och 
se om det behöver kompletteras, kontrollera om det finns några enskilda 
anspråk från målsägaren samt göra ett utdrag från misstanke- och belastningsregistren. 
För att fristen på 42 dagar ska kunna hållas bör tiden för 
åtalsprövning vara så kort som möjligt, eftersom polisens utredning (där 
åklagaren ofta är förundersökningsledare) innehåller betydligt fler och tyngre 
arbetsmoment. 
Figur 4 ovan visar att det i de lagförda ärendena i genomsnitt går åt 
mer tid åt första fristens rena åklagartid, det vill säga åtalsprövning, än det 
föregående polisarbetet (misstankedelgivning till dess att förundersökningen 
är klar). Den genomsnittliga tiden för åtalsprövning i ärenden som sedan har 
avgjorts i tingsrätten är också 43 dagar, vilket innebär att åklagaren enbart i 
detta moment överskrider hela tidsfristen. 
När det gäller ärenden som har avgjorts i tingsrätten kan de långa 
tiderna för åtalsprövning till viss del bero på att yttrandet från socialtjänsten 
inkommer sent. Åklagaren begär yttrande i genomsnitt 38 dagar32 efter misstankedelgivningen, 
om man bortser från de fall där yttrandet har begärts in 
före misstankedelgivningen. Sedan tar det i genomsnitt 43 dagar för socialtjänsten 
att skriva yttrandet. 
Detta är ett sätt att synliggöra var i processen de långa handläggningstiderna 
finns, och samtidigt tydliggöra var de största möjligheterna till förbättringar 
finns. Genom att mäta tiden före fristen samt dela in den första fristen 
i två deltider så att polistiden och åklagartiden kan mätas för sig, framgår 
också att brister finns hos både polis och åklagare.
32 Detta avser medelvärde. Medianen är 20 dagar.

3.1.5 Sammanfattande iakttagelser 
Hanteringen av ungdomsärenden uppfyller inte de tidskrav som föreskrivs i 
LUL, eftersom den totala handläggningstiden är lång och de två tidsfristerna 
överskrids i stor utsträckning. Konstruktionen av den första tidsfristen gör 
det också möjligt att senarelägga den tidpunkt när fristen börjar löpa. 
Både polis, åklagare och domstol bidrar till de långa handläggningstiderna. 
Polisen tar lång tid på sig framför allt innan den första fristen inleds, 
men även för den resterande tiden av förundersökningen. När förundersökningen 
är klar tar åklagaren lång tid på sig att fatta beslut i åtalsfrågan. Tiden 
innan den första fristen inleds och åtalsprövningen är de delar i processen 
som har störst problem med långa handläggningstider. Tingsrätterna i 
sin tur överskrider ofta den andra fristen och tar lång tid på sig i mål med 
18–20-åringar, vilket strider mot skyndsamhetskravet. Utöver detta förlängs 
också handläggningstiderna av att socialtjänsten tar lång tid på sig att skriva 
yttranden.
3.2 Andelen uppklarade ungdomsbrott minskarAlla brott som hör under allmänt åtal ska leda till lagföring, förutsatt att det 
går att binda en gärningsman till brottet.33 Att lagföra innebär att en gärningsman 
knyts till brottet och att ansvar kan utkrävas. Lagföring kan ske i 
rättegång i domstol efter åtal eller utanför domstol genom strafföreläggande 
eller åtalsunderlåtelse. 
Ett av de viktigaste målen för rättsväsendet är att brottsuppklaringen ska 
öka.34 Polisens mål är att antalet uppklarade brott ska öka, medan Åklagarmyndighetens 
mål är att lagföringen ska öka. Åklagarmyndigheten har tolkat 
sitt mål på två sätt under två år: dels att antalet lagförda brottsmisstankar 
ska öka, dels att andelen ska öka. 
Per definition är det inte möjligt att mäta brottsuppklaring för en specifik 
åldersgrupp, eftersom uppklaring endast avser brottskategori och saknar 
gärningsmannaperspektiv. Däremot är lagföringen ett gott alternativ för att 
mäta uppklaring för unga lagöverträdare. 
Det är enligt vår bedömning rimligt att tolka målet om lagföring och 
uppklaring så att det är andelen och inte antalet som bör avses. Skälet till 
detta är att målet bör vara relaterat till hur många brottsmisstankar som 
kommer in, för att på ett rättvisande sätt visa om myndighetens verksamhet 
är effektiv. Andelstolkningen tar hänsyn till inkommande ärenden och 
tillgängliga resurser, vilket inte en antalstolkning gör.
33 Det finns dock vissa undantag: förundersökningsbegränsning och särskild åtalsprövning.
34 Regeringen uttalar detta mål i de senaste budgetpropositionerna.

3.2.1 Lagföringen minskarAndelen brottsmisstankar för unga lagöverträdare som lett till lagföring har 
minskat kontinuerligt under de senaste sex åren; från 66 procent år 2003 till 
58 procent år 2008.35 Om man i stället för andel ser till antal, har dock antalet 
lagförda brottsmisstankar ökat. Skillnaden hänger samman med att myndigheterna 
fått fler brottsmisstankar med unga misstänkta att arbeta med. Både 
antalet inkomna och antalet lagförda brottsmisstankar för unga har ökat, 
men antalet lagförda brottsmisstankar ökar inte i samma utsträckning. 
Det finns relativt stora regionala skillnader i andelen lagförda brottsmisstankar. 
Lagföringsandelen varierade mellan 48 och 74 procent år 2008, enligt 
totaluppgifter från Åklagarmyndigheten. 
3.2.2 Förutsättningarna för lagföring kan förbättrasSom en del i granskningen har det ingått att ta reda på om det finns förutsättningar 
för att öka lagföringen. Vi har därför granskat 120 ungdomsärenden 
som avskrivits hos polisen under första halvåret 2007.36 De granskade 
ärendena har valts ut slumpmässigt över riket; därför är resultatet representativt, 
och vi kan anta att förhållandet är ungefär likadant för riket som 
helhet. 
Vi har i två steg bedömt om polisen ska fortsätta arbeta med ett ärende 
eller låta avskriva det. Först har vi bedömt om ärendet gått att utreda, och 
om det gjort det har vi sedan bedömt vilka relevanta åtgärder som i så fall 
har vidtagits. Syftet har således varit att visa i vilken omfattning det varit 
möjligt att förbättra förutsättningarna för lagföring genom att polisen vidtar 
mer åtgärder i utredningen när så är relevant.37 
Vid granskningen har vi systematiskt gått igenom vart och ett av de 
utvalda ärendena och gjort en kvalitativ bedömning utifrån ett särskilt 
aktgranskningsformulär. Vi har därvid beaktat när olika händelser i handläggningen 
har inträffat och om ett antal relevanta utredningsåtgärder har 
vidtagits. Exempel på åtgärder är om det finns uppgifter om när, var och hur 
händelsen har skett. Annat som beaktats är om det finns teknisk bevisning, 
förhör med målsägande, vittnen och misstänkta samt om det saknas åtgärder 
som uppenbart och rimligen i förhållande till brottets dignitet kunde ha 
vidtagits. Exempel på åtgärder som inte vidtagits är bland annat att målsägande, misstänkta eller vittnen inte har hörts eller att teknisk bevisning inte 
har tagits till vara.
35 Åklagarmyndighetens årsredovisningar för 2003–2008.36 Beslut att inte inleda eller lägga ned förundersökning fattade av åklagare eller polis. För närmare beskrivning av tillvägagångssätt 
hänvisas till bilaga 2.37 Granskningen har skett av de handlingar som ingår i respektive akt från Polisen jämte särskilda utdrag ur Åklagarmyndighetens 
ärendesystem Cåbra. Utdrag ur belastningsregistret har inte beaktats, då lagen inte medger uttag med det syfte granskningen har. 
Granskningen av de avskrivna ärendena innebär därmed inte en överprövning av åklagares eller polisers avskrivningsbeslut. 
Lagenligheten i besluten har således inte varit föremål för granskning. Granskningen har skett med stöd av en erfaren före detta 
chefsåklagare, som har kvalificerat våra bedömningar.

Granskningen visar att det i flera fall finns avskrivna ärenden där det 
finns förutsättningar att utreda vidare. Vi bedömer att åtminstone 10–15 procent 
av ärendena haft rimliga förutsättningar att kunna utredas vidare då det 
oftast saknas åtgärder som om de hade vidtagits, hade kunnat leda till en 
utredning med bättre förutsättningar för lagföring. Denna iakttagelse stöds 
också av två undersökningar från Brottsförebyggande rådet (Brå) om hur polisen 
kan förbättra utredningar om misshandel mellan obekanta personer.38 
I drygt 60 procent av de granskade ungdomsärendena har vi bedömt 
att det fanns skäl att avskriva fallet, eftersom det inte fanns några förutsättningar 
för att kunna gå vidare. I drygt 20 procent av de granskade ärendena 
är det inte möjligt att bedöma fallet. 
3.2.3 Sammanfattande iakttagelserDet är tveksamt om målet att uppklaringen ska öka är uppfyllt när lagföringsandelen för unga lagöverträdare minskat från 66 till 58 procent under 
de senaste sex åren. Aktgranskningen tyder på att åtminstone 10–15 procent 
av avskrivna ungdomsärenden rimligen borde kunna utredas vidare och därmed 
bidra till att i högre utsträckning uppnå målet om ökad uppklaring.
3.3 Återfallen ökar någotEtt övergripande mål för politikområdet Rättsväsendet är att minska brottsligheten. 
Det kan ske dels genom att minska antalet förstagångsförbrytare, 
dels genom att minska återfallen. Unga lagöverträdare har redan begått 
brott, och för den gruppen blir det viktiga att påverka den unga att upphöra 
med det brottsliga beteendet – det vill säga se till att den unga inte återfaller 
i brott. 
3.3.1 Många unga återfaller i brott 
Brå redovisar att närmare 40 procent av de ungdomar som lagförts för brott 
återfaller i nya brott inom tre år.39 Andelen återfall bland unga lagöverträdare 
har minskat med 3 procentenheter under tioårsperioden 1993–2002. Den 
senaste officiella statistiken från Brå för år 2003 antyder att trenden med 
minskade återfall kan ha brutits i och med att andelen återfall har ökat något 
efter flera års minskning.
38 Brå rapporter 2007:12 och 2009:1.39 Avser ett genomsnitt av återfallen för åren 2002–2004.

Vår undersökning tyder också på att återfallen ökar bland unga. Vi har 
undersökt i vilken utsträckning ungdomar som lagfördes under första halvåret 
2007 hade återfallit i nya brott före den sista februari 2009. Inom dessa 
knappa två år hade 32 procent av de unga lagöverträdarna i de granskade 
ärendena återfallit i nya brott.40 Motsvarande andel för dem som lagfördes år 
2004 var 28,5 procent.41 
Aktgranskningen indikerar att andelen återfall är större bland dem som 
dömts till ungdomsvård än bland dem som dömts till ungdomstjänst. Av de 
unga lagöverträdare som dömdes till ungdomsvård återföll 52 procent, att 
jämföra med 36 procent av dem som dömdes till ungdomstjänst. Skillnaden 
beror sannolikt på att de ungdomar som döms till ungdomsvård har en mer 
sammansatt problematik, vilket i sig ökar risken för återfall. 
I storstadsregionerna Stockholm, Göteborg och Malmö är andelen 
återfall i genomsnitt högre än på de mindre orterna. I storstadsregionerna är 
den genomsnittliga återfallsandelen efter ett år 34 procent, medan den är 29 
procent i de övriga regionerna.423.3.2 Sammanfattande iakttagelser 
Många ungdomar fortsätter att begå brott även efter att de har lagförts. 
Granskningen tyder på att återfallen ökar något bland unga lagöverträdare 
efter att ha minskat i flera år.
40 Direkt via belastningsregistret på Rikspolisstyrelsen.
41 Enligt vår totalundersökning med uppgifter från Brå. Uppgiften för två år bygger på ett genomsnitt av andelen återfall inom ett 
respektive tre år. Detta för att uppgifterna ska bli jämförbara. 
42 Efter lagföring år 2006.

4 Brister i verksamheten och i 
förutsättningarna för goda resultatVi har identifierat ett antal områden där det finns brister i hanteringen av 
unga lagöverträdare. Dessa brister behandlas i avsnitten 4.1–4.7. Inledningsvis 
i varje avsnitt redovisas också de bedömningsgrunder som har använts. 
4.1 Otydliga mål, krav och prioriteringarI detta avsnitt belyser vi om regeringen och de ansvariga myndigheterna tydligt har angett 
inriktning och ambitionsnivå för hanteringen av unga lagöverträdare med utgångspunkt 
från krav i LUL och övriga uttalanden av riksdagen. 
4.1.1 Riksdagens måluttalandenRiksdagens övergripande mål för rättsväsendet är den enskildes rättstrygghet 
och rättssäkerhet och för kriminalpolitiken är målet att minska brottsligheten 
och öka människors trygghet. Enligt LUL ska också utredning och lagföring 
av unga ske särskilt skyndsamt, och om brottet kan leda till fängelse 
ska beslutet fattas inom sex veckor. Därutöver gäller det som har beslutats 
av riksdagen generellt för hanteringen av all typ av brottslig verksamhet. Här 
kan till exempel rättegångsbalken och polislagen (1984:387) nämnas. 
De mål som formuleras av regering och myndigheter inom rättsväsendet 
måste enligt justitieutskottets betänkande 2003/04:JuU1 vara välformulerade, 
mätbara och uppföljningsbara för att resultatstyrningen ska bli meningsfull43. 
Utskottet skriver även följande i betänkandet: 
”Det är också av värde om målen uttrycks i sådana termer att de kan 
bilda utgångspunkt för politiska prioriteringar och diskussioner. Målen bör 
således inte vara för vagt eller allmänt formulerade. Resultat och utveckling 
bör redovisas i kvantitativa termer med hjälp av indikatorer eller nyckeltal. 
Redovisningen bör i större utsträckning avse resultat, och i mindre grad 
aktiviteter av typen vidtagna åtgärder eller pågående utredningar”. Riksdagen 
har inte under de senaste åren lämnat något ytterligare uttalande om målen. 
43 I detta betänkande hänvisar utskottet även till uttalanden om mål i betänkandena Utvecklingen av den ekonomiska 
styrningen (bet. 1999/2000 FiU13, rskr. 1999/2000:106) och Riktlinjer för den ekonomiska politiken, utgiftstak, skattefrågor, m.m. 
(2000/01:FiU20 s. 195, rskr. 2000/01:101).

4.1.2 Regeringens mål och prioriteringar är allmänt hållnaRegeringens målangivelser och övriga krav ska fylla ut och komplettera 
riksdagens beslutade mål och det som lagen kräver att myndigheterna ska 
göra. Det görs till exempel genom uttalanden om mål i propositionerna och 
regleringsbreven44. Målangivelserna kan gälla dels övergripande mål för insatser 
som rör alla lagöverträdare, dels särskilda målangivelser och krav för 
unga lagöverträdare. 
Under den granskade tidsperioden kom regeringen med relativt få och 
allmänt hållna uttalanden om mål och krav för ungdomsärenden. I budgetpropositionerna 
för åren 2007 och 2008 lyfte regeringen fram tidiga och 
tydliga insatser mot ungdomsbrottsligheten som ett av de områden där ”regeringen 
kommer att vidta offensiva åtgärder – – – Särskilt fokus kommer att 
riktas mot bl.a. ungdomsbrottsligheten.” I budgetpropositionen för år 2007 
skrev regeringen också följande: ”För att samhället ska kunna reagera snabbare 
på ungas brottslighet måste tiden mellan brott, åtal, dom och verkställighet 
vara så kort som möjligt.” 
I 2009 års budgetproposition uttrycker regeringen det som så att ”särskilda 
prioriteringar inom rättsväsendet kommer även fortsättningsvis att riktas 
mot grov organiserad och systemhotande brottslighet, ungdomsbrottslighet 
och mäns våld mot kvinnor”. Man anger dock inga särskilda mål eller 
krav för hanteringen av unga lagöverträdare och hänvisar inte till tidsmålet i 
LUL eller vikten av att ungdomsärenden handläggs särskilt skyndsamt. Inte 
heller i regleringsbrev anges särskilda mål och krav för ungdomsärenden. 
I Rikspolisstyrelsens regleringsbrev för år 2007 och 2008 nämns ett 
generellt mål för verksamhetsgrenen Utredning och lagföring; målet är att 
antalet uppklarade brott ska öka inom samtliga brottskategorier i Polisens 
resultatrapporter (PRR). Ungdomsbrott ingår dock inte som målkategori 
i PRR. Något alternativt sätt att mäta uppklaring av ungdomsbrott nämns 
inte. 
I Åklagarmyndighetens regeringsbrev för motsvarande år är målet att 
lagföringen ska öka. Det anges dock inte om det är andelen eller antalet 
lagföringar som ska öka. 
Åklagarmyndigheten fick i regleringsbrevet för år 2007 uppdraget att skapa 
en ordning för bättre lokal samverkan mellan rättsväsendets myndigheter 
och socialtjänsten. Därutöver är det få offensiva åtgärder för unga lagöverträdare 
i åldern 15–17 år som nämns i regleringsbreven eller budgetpropositionerna. 
JO har i flera inspektionsrapporter de senaste åren anmärkt på att de 
lagstadgade tiderna inte hålls i ungdomsärenden, och samma sak indikeras 
i den ärendestatistik som regeringen begärde av Åklagarmyndigheten i 2007 
års regleringsbrev och som publicerades i myndighetens års44 Regeringen kan också ge ut särskilda föreskrifter. Ett exempel på detta är förordningen om unga lagöverträdare (1994:1763). 

redovisning för år 2007. Samverkansuppdraget som nämndes ovan är dock 
regeringens enda åtgärd för att förbättra till exempel fristhållningen eller 
uppklaringen av ungdomsbrott. 
I budgetpropositionen 2008/0945 aviserar regeringen att resultatstyrningen 
ska utvecklas. För att göra styrningen mer långsiktig och skapa en 
mer ändamålsenlig årlig styrning kommer myndigheternas instruktioner att 
utgöra basen för den löpande styrningen och återrapporteringen. Det årliga 
regleringsbrevet kommer därför i vissa fall endast att innehålla myndighetens 
finansiella förutsättningar. Vissa myndigheters regleringsbrev kommer 
dock, i likhet med i dag, att innehålla särskilda mål och krav på återrapportering. 
Oavsett om specifika krav finns i regleringsbrev eller instruktion ska 
myndigheterna enligt 3 § myndighetsförordningen (2007:514) redovisa en 
rättvisande bild av verksamheten samt bedriva verksamheten rättsenligt och 
effektivt. Denna nya styrfilosofi har också lett till vissa ändringar i regleringsbreven 
och instruktionerna inom rättsväsendet. De övergripande målen för 
utredning och lagföring har dock ännu inte ändrats i någon större utsträckning. 
4.1.3 Inga särskilda mål anges i myndigheternas verksamhetsplaner 
PolisenRikspolisstyrelsen fastställer preciserade mål för polisen, och i sina planeringsförutsättningar46 
från åren 2007 och 2008 anger man att brott som ofta 
begås av ungdomar är ett s.k. fokusområde som särskilt ska uppmärksammas. 
Rikspolisstyrelsen anger dock inga särskilt fastställda mål för utredning 
och lagföring av dessa brott och anger heller ingen strategi som för andra 
brottstyper, till exempel mängdbrott och hatbrott. Rikspolisstyrelsen nämner 
inte heller något om vikten av att de lagstadgade fristerna ska hållas. 
Polismyndigheternas verksamhetsplaner för år 2007 och 2008 innehåller 
i stort sett inga särskilt fastställda mål, krav, strategier eller prioriteringar 
som rör utredning och lagföring av ungdomsbrott47. I knappt någon av dessa 
verksamhetsplaner har det till exempel uppmärksammats att den särskilda 
tidsfristen på sex veckor ska hållas48, utan de prioriteringar som nämns gäller 
arbetet med att förebygga ungdomsbrott. Flera verksamhetsplaner anger 
dock att man ska fokusera särskilt på åtgärder för att till exempel förebygga 
ungdomars missbruk av droger och alkohol. I 2008 års verksamhetspla45 
Budgetpropositionen 2008/09, finansplanedelen, avsnitt 10:4.1 Utvecklingen av resultatstyrningen samt förordningen (2000:605) 
om årsredovisning och budgetunderlag.
46 Rikspolisstyrelsens styrdokument för polismyndigheterna 2007–2009 samt 2008–2010.47 Ungefär hälften av polismyndigheterna återger dock Rikspolisstyrelsens uttalande att brott som ofta begås av ungdomar är ett 
fokusområde och ska ägnas särskild uppmärksamhet, men ingenting därutöver. 
48 I något fall nämner man dock att skyndsamhet i hanteringen av ungdomsärenden är en framgångsfaktor. Kravet på att tidsfristerna ska hållas finns även omnämnt i överenskommelser som träffats mellan Polisen och åklagarkamrarna år 2008 i 
Söderorts polismästardistrikt samt år 2009 i Norrbottens läns och Örebro läns verksamhetsplaner för år 2009. 

ner anger många polismyndigheter även att man i det brottsförebyggande 
arbetet också ska satsa på att försvåra rekryteringen av unga till kriminella 
nätverk. 
De i granskningen intervjuade polisledningarna menar dock att ungdomsutredarna 
har klart för sig att det finns en sexveckors frist och att målet 
är att klara upp ungdomsbrotten så fort som möjligt. Våra intervjuer visar 
emellertid också att det särskilda skyndsamhetsmålet inte alltid är fullt accepterat 
i praktiken. Som en utredare uttryckte det: ”Eftersom vi inte klarar 
att hålla fristen i många ärenden, är det ingen idé att ens försöka göra det.” 
Några utredare har också i våra intervjuer sagt att man delger misstanke 
sent i ärendena för att klara tidsfristen.49 Åter andra utredare menar att 
skyndsamhetskravet är uppfyllt så länge ärendet är beslutat inom sex veckor. 
Rikspolisstyrelsen och länspolismästarna beslutade i maj 2009 om en 
nationell satsning mot ungdomsbrottslighet.50 Syftet är att identifiera, analysera 
och därefter åtgärda de orsaker som gör att det gällande regelverket 
inte följs fullt ut samt att åtgärda eventuella problem med ärendebalanser. 
Avsikten är att insatsen, som ska vara avslutad i februari 2010, ska leda till 
en bestående förbättring av verksamheten med ungdomsbrott. 
Åklagarmyndigheten och DomstolsverketInte heller Åklagarmyndigheten eller Domstolsverket formulerade några särskilda 
mål för ungdomsbrott i sina verksamhetsplaner för år 2007 och 2008. 
Det finns dock generella mål som gäller alla typer av ärenden (till exempel 
för lagföring och genomströmningstider). 
Huvudlinjen enligt LUL och dess förarbeten är att ungdomsärenden ska 
handläggas med särskild skyndsamhet samt att hela fristen på sex veckor 
endast får utnyttjas om det är absolut nödvändigt. I Åklagarmyndighetens 
verksamhetsplan för år 2009 står också att fristerna i ungdomsärenden ska 
hållas, men man nämner dock inte uttryckligen att LUL föreskriver att de 
ska behandlas särskilt skyndsamt. Åklagarmyndighetens föreskrifter nämner 
inte heller något om hur tidskraven för ungdomsärenden ska hanteras, hur 
ansvaret för att hålla tidsfristen ska fördelas mellan polisen och åklagarna 
eller i vilka situationer som lagen kan tillåta undantag från fristkravet. 
Åklagarmyndigheten skriver också i sin verksamhetsplan för år 2009 att 
man ska ta fram en nationell åtgärdsplan för ökad kvalitet i handläggningen 
och snabbare lagföring av ungdomar som begår brott och att den ska redovisas 
senast den 31 december 2009. 
49 Detta nämns även i en av underlagsrapporterna till Rikspolisstyrelsens inspektionsrapport Polisens hantering av ungdomsverksamhet (2009:2). 
50 Inriktningsbeslut nationell satsning – ungdomsbrottsutredningar 2009-03-27, dnr PoA-100-1208/09.

Domstolsverket ska enligt sitt regleringsbrev i samråd med bland annat 
tingsrätterna sätta upp verksamhetsmål enligt en mall som Domstolsverket 
fastställer. I Domstolsverkets verksamhetsplan för år 2009 nämns dock inget 
om fristmålet och vikten av att faktiskt hålla denna tidsfrist för ungdomsärenden. 
4.1.4 Sammanfattande iakttagelserDe nya formerna för mål- och resultatstyrning som regeringen beslutat om 
innebär att regeringen mer flexibelt ska kunna styra de enskilda myndigheterna51. 
Syftet är att få en mer strategisk och verksamhetsanpassad styrning. 
Instruktionen ska vara det centrala dokumentet för regeringens styrning, 
och man har gjort vissa ändringar i regleringsbrev och instruktioner inom 
rättsväsendet för att följa den nya styrfilosofin. De övergripande målen för 
utredning och lagföring av unga lagöverträdare har dock inte ändrats i någon 
större utsträckning. 
Den nya styrfilosofin ifrågasätter inte vikten av att tydliga mål formuleras 
för myndigheternas verksamhet, och regeringen har kvar skyldigheten att 
ställa krav på och prioritera i myndigheternas verksamhet när det behövs. 
Detta har regeringen inte gjort hittills när det gäller det särskilda skyndsamhetsmålet 
för ungdomsärenden. 
Oavsett om specifika mål och krav finns i regleringsbrev eller instruktion 
ska myndigheterna bedriva verksamheten rättsenligt och effektivt samt redovisa 
en rättvisande bild av denna. 
De ansvariga myndigheternas centrala skriftliga styrdokument för åren 
2007 och 2008 innehåller inga tydliga mål, prioriteringar eller krav för hanteringen 
av unga lagöverträdare, och de redovisar inte heller någon strategi 
för detta arbete. Rikspolisstyrelsen har dock tagit fram en sådan strategi för 
andra brottstyper och brottsområden, till exempel mängdbrott och hatbrott. 
Rikspolisstyrelsen och Åklagarmyndigheten har var för sig beslutat om 
att göra nationella satsningar mot ungdomsbrottsligheten under år 2009. 
51 Budgetpropositionen 2008/09, finansplanedelen, avsnitt 10:4.1 Utvecklingen av resultatstyrningen samt förordningen (2000:605) 
om årsredovisning och budgetunderlag.

4.2 Uppföljningen är otillräcklig 
Hanteringen av unga lagöverträdare är enligt regeringen ett prioriterat område. I detta 
avsnitt belyser vi om regeringen och myndigheterna följer upp hanteringen av ungdomsärenden när det gäller tider och uppklaring m.m. 
4.2.1 Det saknas ett samordnat uppföljningssystemDet nuvarande uppföljningssystemet inom polisen, Åklagarmyndigheten 
och domstolarna har inget gemensamt elektroniskt ärendebegrepp, vilket 
innebär att ärendena inte får en identitet så att de kan följas hela vägen 
genom rättskedjan. Arbetet med att skapa ett sådant uppföljningssystem är 
inte okomplicerat och det har pågått i mer än tio år inom ramen för RIF-
rådet52. Enligt rådets planer ska ett nytt uppföljningssystem finnas på plats 
först år 2012. Fram till dess får uppföljningen alltså göras med tillgängliga 
datasystem inom ansvariga myndigheter. Därmed finns det ingen mellan 
myndigheterna samordnad och löpande verksamhetsstatistik för bland annat 
ungdomsärenden och hur de hanteras. De uppgifter vi har tagit fram i 
denna granskning – om handläggningstid, frister och uppklaring – är således 
för närvarande relativt svåra att ta fram. 
Regeringen har haft det övergripande ansvaret för att systemet för informationsförsörjning 
ska fungera väl, även om ansvaret har delegerats till de 
myndigheter som ingår i rådet. Från och med mars 2009 är dock Regeringskansliet 
huvudman för RIF-rådet. 
4.2.2 Regeringen har i stort sett inte begärt uppföljning 
Under åren 2007–2009 har regeringen i sina regleringsbrev begärt en enda 
återrapportering av hur ungdomsärenden har utretts och lagförts. 
Framöver kommer myndigheterna själva att i högre grad få välja vad de 
ska följa upp och redovisa i sina årsredovisningar eftersom principerna för 
resultatstyrning har ändrats. Samtidigt krävs också att myndigheterna ger 
en rättvisande bild av till exempel verksamhetens resultat och kostnader i 
årsredovisningarna53. 
52 Rådet för rättsväsendets informationsförsörjning, i vilket bl.a. Domstolsverket, Åklagarmyndigheten och Rikspolisstyrelsen ingår. 
53 Förordningen (2000:605) om årsredovisning och budgetunderlag.

4.2.3 Ansvariga myndigheter klarar inte av att löpande följa upp 
ungdomsärendena 
PolisenRikspolisstyrelsen har sedan länge uppdraget att välja vad polismyndigheterna 
ska återrapportera. I sina planeringsförutsättningar för åren 2007–2009 
krävde man dock inga redovisningar av hanteringen av unga lagöverträdare, 
trots att området är prioriterat och uppenbara brister finns. I särskild ordning 
frågade Rikspolisstyrelsen dock polismyndigheterna om det fanns några 
hinder för att uppfylla tidsfristen på sex veckor och i så fall vilka de hindren 
var. Rikspolisstyrelsen begär också varje år in uppgifter om antalet anmälda 
ungdomsbrott, antal misstänkta unga lagöverträdare och genomströmningstid 
för denna typ av ärenden, dock inte tiderna för frister. 
Rikspolisstyrelsen kan således inte i dag följa upp det som för andra 
verksamhetsområden föreskrivs i Polisens resultatrapporter (PRR). Det 
gäller vilken tid och vilka resurser som lagts ned på ungdomsärenden, vilka 
åtgärder som har vidtagits, hur många ärenden som utretts med dessa 
resurser och åtgärder samt vilka effekter detta har gett, till exempel i form av 
återfall. 
Polismyndigheterna kan inte heller på ett systematiskt, enkelt och 
löpande sätt ta fram några resultat när det gäller kostnader eller handläggningstider 
för ungdomsärenden, uppklaringsandelar eller återfall. Från de 
grundläggande datasystemen kan man främst få fram uppgifter för enskilda 
ärenden, till exempel vilka åtgärder som vidtagits i ett visst ärende och när. 
Rikspolisstyrelsens inspektion 2009 har också kommit fram till att det 
finns brister i uppföljningen av ungdomsärenden. 54 
ÅklagarmyndighetenÅklagarmyndighetens ledning kan inte i dag använda sitt statistiksystem 
för att löpande få fram uppgifter om hur fristhållningen sköts inom myndigheten. 
Enligt våra intervjupersoner finns det inte heller någon generell 
bevakningsfunktion i datasystemen som registrerar delgivningsdatumet för 
löpande uppföljningar och påminnelser om fristen, till exempel efter fem 
veckor. Sådant får i stället göras manuellt och i efterhand, vilket tar mer resurser 
i anspråk. Detta har även noterats i Åklagarmyndighetens tillsynsrapporter 
år 2008 beträffande åklagarkamrarna i Falun och Stockholm city.55 
54 Rikspolisstyrelsen: Polisens hantering av ungdomsverksamhet (2009:2).
55 Tillsynsprotokoll – Granskning av tillämpningen av åtalsfristen i lagen (1964:167) med särskilda bestämmelser om unga 
lagöverträdare, Åklagarmyndigheten, utvecklingscentrum, 2008 -06-18.

Rutiner för att bevaka fristen i pågående ärenden skiljer sig också åt 
mellan åklagarkamrarna. Vissa arbetar mer aktivt med att bevaka fristen 
och för manuellt upp inkommande ärenden på en särskild lista där man för 
in datum för misstankedelgivningen. Andra lägger ett rött aktomslag kring 
ungdomsärenden och noterar datum för misstankedelgivningen på omslaget. 
Vissa åklagare anger i sina direktiv till polisen att de ska rapportera 
tiden för misstankedelgivningen genom fax eller e-post. Åklagarnas arbete 
med ungdomsärenden tidredovisas inte. Åklagarmyndigheten har således 
svårt att löpande ta fram tillförlitlig statistik över fristhållningen och vilka 
resurser som avsätts till att hantera unga lagöverträdare. Det finns inte heller 
någon fullständig uppföljning av hur stor andel av misstänkta personer som 
lagförts, eftersom uppföljningen endast omfattar brottsmisstankar och inte 
personer. 
TingsrätternaTingsrätterna har var och en sitt eget ärendehanteringssystem som automatiskt 
överför vissa bestämda uppgifter till ett centralt statistiksystem. Om 
Domstolsverket därutöver skulle behöva ta ut några ytterligare uppgifter för 
statistisk behandling måste verket begära tillstånd från varje tingsrätt för att 
ta ut dessa uppgifter. Detta beror på att var och en av tingsrätterna räknas 
som registerförande myndighet. Uppgifterna i ärendehanteringssystemet 
räknas som allmän handling i respektive domstols verksamhet, och Domstolsverkets 
har endast tillträde till systemet i rollen som tekniskt biträde.56 
Domstolsverkets uppföljning av verksamheten försvåras därmed. 
Den uppföljning och återrapportering som görs utgår från de mål som 
sätts i dialog mellan tingsrätterna och Domstolsverket. Eftersom inga särskilda 
mål har formulerats för hanteringen av ungdomsmål, följs dessa inte 
heller upp av Domstolsverket. 
4.2.4 Sammanfattande iakttagelserVarken polisen, Åklagarmyndigheten eller tingsrätterna följer i dag löpande 
upp tidsfrister, uppklaring och återfall för ungdomsärenden. 
Regelverk och uppföljningssystemen inom polisen, Åklagarmyndigheten 
och tingsrätterna är inte heller koordinerade så att man kan följa ett ärende 
genom hela rättskedjan, så som vi redovisar i avsnitt 3.1. 
56 2 kap. 10 § tryckfrihetsförordningen (1949:105) samt förordningen (2001:639) om registerföring m.m. vid allmänna domstolar 
med hjälp av automatiserad behandling.

4.3 För lite resurser inget avgörande skäl till brister i 
resultatenI detta avsnitt belyser vi vilka resurser som har avsatts till ungdomsärenden och analyserar 
om de är tillräckliga för att uppnå målen. Riksrevisionen har tillsammans med poliser 
och åklagare inom fyra polismyndigheter respektive åklagarkamrar uppskattat tidsåtgången 
och frekvensen för väsentliga arbetsmoment i ungdomsärenden. Uppskattningarna 
ligger sedan till grund för analysen. 
Riksdag och regering öronmärker inte resurser till hanteringen av ungdomsärenden, 
utan det är de enskilda myndighetsledningarnas sak att avsätta 
de resurser som behövs för att uppnå målen. Det finns också många faktorer 
som kan spela roll när resurserna fördelas mellan olika nivåer inom de 
ansvariga myndigheterna, och antalet ungdomsärenden är bara en av dem. 
Ett viktigt sätt att se till att tillräckliga resurser avsätts för ungdomsärenden 
kan vara att inrätta ungdomsrotlar eller att utse särskilda ungdomshandläggare.
57 
4.3.1 Polisen har ett betydande resursutrymme som inte utnyttjasTotalt uppskattar polismyndigheterna att 485 årsarbetskrafter, motsvarande 
727 500 utredningstimmar58, ägnades åt att utreda ungdomsärenden under 
år 2007. Det framgår av en enkät som ingått i granskningen. I enkäten 
angavs att polismyndigheterna skulle räkna bort den tid som ungdomshandläggarna 
använder till brottsförebyggande arbete. De skulle även uppskatta 
den tid som utredarna inom närpolisen och andra enheter än ungdomsenheter 
lägger ned på att utreda ungdomsärenden. Av all utredningsverksamhet 
lades drygt 5 procent av årsarbetskrafterna på ungdomsärenden. Anmälningarna 
med en ung misstänkt var cirka 2,7 procent av samtliga anmälningar år 
2007. 
Polismyndigheterna angav att de utrett 20 691 ärenden59 år 2007. Av 
tabell 1 nedan framgår hur dessa fördelas på olika typer av ärenden. 
57 2 § lagen (1964:167) med särskilda bestämmelser om unga lagöverträdare, 4 § förordningen (1994:1763) med särskilda 
bestämmelser om unga lagöverträdare, 18 § förundersökningskungörelsen (1947:948) samt våra intervjuer. 
58 485 årsarbetskrafter à 1 500 utredningstimmar.
59 När vi har definierat ett ärende har vi utgått från de akter som upprättats inom ramen för åklagarrespektive domstolsavgjorda 
ungdomsärenden och då ärendet har avskrivits av polis eller åklagare. Ett ärende kan då innehålla flera anmälningar (K-nummer) 
och även flera förundersökningsprotokoll.

Tabell 1: Antal ungdomsärenden som polisen utredde år 2007 fördelat på typ av ärende
Typ av ärendeAntal totalt 2007Ärenden avskrivna av polis eller åklagare605 658Ärenden som avgjorts av åklagare8 150Ärenden som avgjorts i domstol4 636LUL 31-utredningar61 2 247Totalt20 691

Källa: Uppgifter från polisen, Åklagarmyndigheten och Domstolsverke 
Om man dividerar de 727 500 nedlagda timmarna med antalet utredda 
ärenden som var 20 691 får man fram att polisen ägnade i genomsnitt 35 
timmar åt ett ärende.62 Varje typ av ärende ovan tar dock olika lång tid att 
utreda beroende på vilka arbetsmoment som behöver utföras. 
De ärenden som går fortast att utreda är ärenden som har avgjorts av 
en åklagare. Då har den misstänkte oftast erkänt brottet på plats och det 
behövs sällan några tekniska undersökningar. Enligt vår aktgranskning är 
snatterier den vanligast förekommande typen av åklagarbeslutade ärenden 
(32 procent). Det är framför allt förhören som tar tid i ett ungdomsärende. 
Av aktgranskningen framgår också att antalet förhör är ungefär lika många i 
snatterier som i andra typer av åklagarbeslutade ärenden, till exempel missbruk 
av urkund eller trafikbrott. 
När det gäller avskrivna ärenden visar vår aktgranskning att 87 procent 
av de dessa ärenden har letts av en åklagare och skulle ha gått till domstol 
om de inte hade skrivits av. I stora delar motsvarar utredningsåtgärderna i 
ett avskrivet ärende de åtgärder som normalt vidtas i ett ungdomsärende 
som går till domstol. Den stora skillnaden enligt aktgranskningen är att färre 
förhör hålls (3,9 förhör i avskrivna ärenden jämfört med 8,2 förhör i domstolsärenden). 
Utredningar mot misstänkta under 15 år, så kallade LUL 31-utredningar, 
innehåller ännu färre förhör, i genomsnitt cirka 2,5 förhör per ärende enligt 
Brå. 
Vi behandlar i fortsättningen avskrivna ärenden och LUL 31-utredningar 
som mindre varianter av domstolsavgjorda ärenden. 
Den vanligaste brottstypen i domstolsavgjorda ungdomsärenden är 
misshandel. Därnäst kommer stöld, skadegörelse, olovlig körning och olaga 
hot. Det finns inga större skillnader – som påverkar utredningstiderna – mellan 
vad utredarna gör i dessa typer av domstolsärenden. 
60 Ärenden som mer eller mindre skrivs av direkt och där ingen större arbetsinsats görs ingår inte här. Det gäller t.ex. brott som 
uppenbart inte går att utreda eller där den misstänkta är under 15 år. För ungefär en femtedel av ärendena med en misstänkt 
under 15 år görs dock en utredning enligt 31 § LUL. Dessa ingår i antalet ärenden som polisen lägger ned tid på att utreda.
61 Utredningar av brottsmisstankar mot en misstänkt under 15 år enligt 31 § LUL.
62 En heltidsanställd ungdomsutredare klarar därmed av 43 ärenden på ett år eller cirka ett ärende i veckan.

Mot denna bakgrund har vi tillsammans med ungdomsutredare inom 
fyra polismyndigheter undersökt omfattningen och tidsåtgången för samtliga 
väsentliga arbetsmoment i två typiska ungdomsärenden: snatterier och 
misshandel. Dessa två typer av ärenden har sedan fått representera åklagaravgjorda 
respektive domstolsavgjorda ärenden. 
I bilaga 3 redovisas resultatet av denna undersökning och hur vi uppskattat 
tiderna för avskrivna ärenden och LUL 31-utredningar. I tabell 2 nedan 
sammanfattas resultatet av ungdomsutredarnas uppskattningar av omfattningen 
och tidsåtgången för de väsentligaste arbetsmomenten för de utvalda 
ärendetyperna och våra kompletterande beräkningar som baseras på dessa 
resultatuppgifter. 
Tabell 2: Skattade genomsnittstider för ungdomsärenden som polisen utredde år 2007
Typ av ärendeTimmar i genomsnittÄrenden avskrivna av polis eller åklagare9Ärenden som avgjorts av åklagare3Ärenden som avgjorts i domstol24LUL 31-utredningar 6Vägt genomsnitt10

Källa: Uppgifter från polisen, Åklagarmyndigheten och Domstolsverket. 
Undersökningen visar att den allra största delen av ungdomsärenden tar 
i genomsnitt 10 timmar för polisen att utreda. Kvar finns en mindre grupp av 
särskilt komplexa ärenden som enligt vår aktgranskning utgör mellan 5 och 
10 procent av de domstolsavgjorda ärendena och som tar ungefär dubbelt 
så lång tid som ett typiskt misshandelsfall att utreda. Dessa ärenden är dock 
ganska få och skulle inte påverka den vägda genomsnittliga utredningstiden 
särskilt mycket om de togs med i beräkningarna, högst någon enstaka 
timme. 
Dessa beräkningar visar således att det funnits i genomsnitt 35 timmar 
till förfogande för varje ungdomsärende, samtidigt som den effektiva tiden 
beräknas vara i genomsnitt 10 timmar. 
I en enkät har vi frågat polismyndigheterna vad som kan ta tid i ungdomsärenden 
utöver det som redovisats ovan och i bilaga 3. Av 21 polismyndigheter 
svarade 15 på denna fråga, och svaren är i nämnd ordning: oerfarna 
eller långsamma utredare, gemensamma arbetsrelaterade diskussioner, 
annat arbete som prioriterats av ledningen (till exempel kommenderingar), 
brister i planeringen av de förhör som hålls, brister i utredarnas administration 
av olika arbetsmoment samt socialt umgänge mellan utredarna och 
kaffepauser m.m. inom arbetsenheten. Svaren har graderats i en skala från 0 
(inte alls) till 5 (i mycket hög utsträckning). De fem första svarsalternativen 
hamnade mellan 2,0 och 1,7 på denna skala. 

4.3.2 Generellt sett saknas inte resurser för åklagarna 
Vi har på motsvarande sätt som för polisen undersökt om resursbrist hos 
åklagarna har varit ett avgörande skäl till att målen inte har uppnåtts. 
Åklagarmyndigheten avsatte år 2007 cirka 96 årsarbetskrafter till ungdomsärenden, 
vilket var ungefär 17 procent av det totala antalet årsarbetskrafter 
som ägnades åt brottmål. 
Under år 2007 handlade åklagarna sammanlagt 17 708 ungdomsärenden63, 
vilket var knappt 10 procent av samtliga ärenden detta år64. Av tabell 3 
framgår hur ärendena fördelar sig på olika ärendetyper. 
Tabell 3: Antal ungdomsärenden av olika typer som åklagarna handlade år 2007
Typ av ärende Antal ärenden
Ärenden avskrivna av åklagare65 4 922
Ärenden som avgjorts av åklagare66 8 150
Ärenden som avgjorts i domstol 4 636
Totalt 17 708

Källa: Uppgifter från Åklagarmyndigheten, polisen samt Riksrevisionens aktgranskning. 
Vi har tillsammans med fyra åklagarkamrar – och på motsvarande sätt 
som för polisen – uppskattat omfattning och tidsåtgång för de viktigaste 
arbetsmomenten i ett typiskt ungdomsärende i vardera kategorin: åklagarbeslutade ärenden och ärenden som har avgjorts i en domstol. 
Därutöver ägnade åklagarna också tid åt ärenden som blev avskrivna. 
De arbetsmoment som görs i sådana ärenden är – av skäl som vi tidigare 
redovisat – i stort sett desamma som i domstolsavgjorda ärenden. Den enda 
skillnaden för åklagarnas del är att vissa av arbetsmomenten har utgått, till 
exempel att föra talan i domstol. 
I bilaga 4 redovisas resultatet av vår undersökning. Vi anser att de uppskattningar 
som ungdomsåklagarna inom våra fyra utvalda åklagarkamrar 
har gjort är rimliga, vilket övriga åklagarkamrar på en förfrågan också har 
bedömt vara fallet. 
Resultatet sammanfattas i tabell 4 nedan. Där framgår att ett ungdomsärende 
enligt denna undersökning i genomsnitt tar 3–4 timmar för åklagarna 
att hantera. 
63 Antalet tingsrättsärenden var 4 636, åklagarbeslutade ärenden var 8 150 och avskrivna ärenden var 4 922 enligt uppgifter från 
Åklagarmyndigheten och Rikspolisstyrelsen. 
64 Totalt 186 215 ärenden avslutades år 2007 enligt Åklagarmyndighetens årsredovisning för 2007.65 Enligt vår genomgång av avskrivna ärenden leddes 87 procent av samtliga ärenden av åklagare (0,87 x 5 658 ärenden). 
66 Beräknat genom att dubbla antalet ärenden som åklagarna avgjorde första halvåret 2007. 

Tabell 4: Uppskattade genomsnittstider för olika typer av ungdomsärenden som åklagarna 
handlade år 2007
Typ av ärende Antal timmar i genomsnittÄrenden avskrivna av åklagare67 3,5Ärenden som avgjorts av åklagare68 1,0Ärenden som avgjorts i domstol 8,0Vägt genomsnitt 3,3

Källa: Uppgifter från Åklagarmyndigheten, polisen samt Riksrevisionens aktgranskning. 
De 96 årsarbetare som åklagarkamrarna år 2007 avsatte till ungdomsärenden bör ha i genomsnitt 8 timmar till förfogande för varje ungdomsärende69. 
5–10 procent av ärendena är särskilt komplexa, och i vissa ärenden kan 
det förekomma ytterligare tidskrävande moment, men det bör inte påverka 
den genomsnittliga tiden särskilt mycket. Resursbrist hos åklagarna bör 
därför inte generellt sett vara något avgörande hinder för att uppnå kravet på 
skyndsamhet. 
4.3.3 TingsrätternaEndast 30 av 53 tingsrätter har redovisat uppgifter om det totala antalet 
årsarbetskrafter som år 2007 ägnades åt ungdomsmål för gruppen 15–20 år. 
Vid dessa tingsrätter ägnades cirka 23 årsarbetskrafter åt ungdomsmål, vilket 
var cirka 18 procent av det totala antalet årsarbetskrafter som ägnades åt 
brottmål. Ungdomsmål utgör omkring 15 procent av alla brottmål. Intervjuer 
med ansvariga personer på tingsrätterna pekar dock på att det inte föreligger 
någon brist på resurser för att kunna handlägga ungdomsmålen skyndsamt. 
4.3.4 Sammanfattande iakttagelserVåra beräkningar visar att det inte finns någon generell resursbrist för ungdomsärenden 
och att det finns resurser som kan utnyttjas bättre. Tillfälligt 
kan givetvis balanser ha uppstått på vissa av myndigheterna, bland annat för 
att inströmningen av nya ärenden ökat mer än förväntat eller varit ojämnt 
fördelad över året. 
Vi är medvetna om att vi endast undersökt arbetsmomenten och tidsåtgången 
i de vanligast förekommande typerna av ungdomsärenden70, men 
anser ändå att de skattningar och beräkningar som redovisas ovan är rimligt 
67 Enligt vår genomgång av avskrivna ärenden leddes 87 procent av samtliga ärenden av åklagare (0,87 x 5 658 ärenden). 
68 Beräknat genom att fördubbla antalet ärenden som åklagarna avgjorde första halvåret 2007. 
69 96 årsarbetskrafter om vardera 1 500 timmar dividerat med antalet åklagarärenden som är 17 869 gör att man kan ägna i 
genomsnitt 8 timmar åt varje ärende.
70 Dessa står dock för cirka en tredjedel av alla typer av ärenden. 

representativa. Den bedömningen baserar vi för det första på uppgifter från 
våra intervjuer och aktgranskningen. För det andra stöder vi bedömningen 
på att i stort sett alla polismyndigheter och åklagarkammare på en förfrågan 
också bedömt att de skattningar som gjorts i undersökningarna är rimliga.
4.4 Organisationen varierarDetta avsnitt handlar om hur myndigheterna har organiserat den del av verksamheten 
som ska hantera unga lagöverträdare. Det är främst de organisatoriska behoven och 
förhållandena inom polisen som belyses. 
Regeringen har föreskrivit att ungdomsmål i tingsrätt eller hovrätt ska handläggas 
på särskilda ungdomsrotlar, såvida det inte skulle leda till olägenheter 
för domstolen.71 På tingsrätter förekommer rotlar eller motsvarande organisatoriska 
enheter med en eller flera domare. Där kan en eller flera domare 
som är utsedda att döma i ungdomsmål tjänstgöra, utan att något annat 
avviker från andra rotlar. Då vi bedömer att detta egentligen är en fråga om 
specialisering i stället för organisering, behandlas den vidare under avsnitt 
4.5 om kompetens. 
I övrigt finns det inte några bestämmelser om hur myndigheterna ska 
organisera sitt arbete med att utreda ungdomsbrott. Däremot finns bestämmelser 
att de som leder en förundersökning mot unga och de som förhör 
unga ska vara särskilt lämpade respektive ha särskild kompetens för uppgiften.
72 
4.4.1 Organiseringen inom polisen 
Ungdomar som begått brott är en viktig målgrupp, och vår utgångspunkt 
är att de myndigheter som fått i särskild uppgift att hantera dem också 
organiserar arbetet så effektivt som möjligt. Granskningen, som i denna del 
avser förhållandena under år 2007, visar att polismyndigheterna organiserat 
ungdomsutredningsarbetet på olika sätt. I 6 av de 21 polismyndigheterna 
saknades en särskild organisation för att utreda ungdomsbrott (i tre av 
dessa fanns dock utsedda ungdomsutredare). I övriga 15 polismyndigheter 
fanns varierande typer av organisatoriska enheter som hanterar ungdomsbrott. 
Att organisationen varierar är dock naturligt med tanke på att de lokala 
förutsättningarna varierar över landet. 
71 4 § förordningen (1994:1763) med särskilda bestämmelser om unga lagöverträdare. 
72 2 § LUL och 18 § förundersökningskungörelsen (1947:948).

I intervjuer har dock fördelarna med att ha en samlad gruppering av utredningspersonal 
inom polisen framhållits. Det uppges ge bättre möjligheter 
att öka slagkraften i verksamheten och innebär en viss garanti för att resurserna 
används till ungdomsutredning och inte till annat. En samlad gruppering 
anses också underlätta specialisering och även möjligheten att lära 
och utvecklas av varandra inom sitt specialområde. Om ungdomsutredare 
däremot är utspridda försvåras utvecklingen av rutiner och arbetssätt och 
även nödvändiga kraftsamlingar mot större brottsvågor. Utöver detta uppges 
en samlad gruppering också förbättra förutsättningarna för samverkan, både 
mellan utredarna och med poliser i yttre tjänst som arbetar förebyggande 
mot ungdomar. Det kan också ge ett underlag för att kunna ha åklagare eller 
socialsekreterare på plats under vissa tider. 
4.4.2 Organisering inom åklagarkamrar och tingsrätter 
Åklagarkamrar och tingsrätter är i allmänhet betydligt mindre enheter än 
polismyndigheterna. Behovet av särskilda organisatoriska strukturer varierar 
därför. Det finns åklagarkamrar där ungdomsåklagare organiseras i särskilda 
team, vilket främjar uppbyggnaden av specialistkompetens. 
4.4.3 Sammanfattande iakttagelserDet är svårt att inom ramen för denna granskning mer ingående bedöma 
för- och nackdelar med olika slags organisering för att hantera unga lagöverträdare 
inom myndigheterna. Sammanfattningsvis kan vi dock konstatera 
att organiseringen för att hantera utredningen av ungdomsärenden varierar 
mellan polismyndigheterna, även när behoven i stort sett bör vara likvärdiga. 
När det gäller åklagarkamrar och tingsrätter har vi inte sett att det skulle vara 
några väsentliga brister i deras organisering för att hantera unga lagöverträdare. 

4.5 Kompetensen är inte helt säkradI detta avsnitt går vi igenom de kompetenskrav som finns på personalen som arbetar 
med unga lagöverträdare och i vilken mån dessa uppfylls. För både polis, åklagare och 
domstol belyses bland annat i vilken utsträckning det är särskilt utsedd personal som 
hanterar ungdomsärenden samt förekomsten av ungdomsutbildning. 
Det finns flera lagstadgade kompetenskrav på den personal som hanterar 
ungdomsärenden: 
• Förundersökningsledaren ska vara särskilt lämpad. 
• Den som håller förhör ska vara en person med särskild kompetens för 
uppgiften. 
• Domaren ska särskilt ha utsetts av domstolen att handlägga ungdomsmål, vilket även gäller nämndemännen.73 
Därtill har regeringen föreskrivit att ungdomsmål ska handläggas på 
särskilda ungdomsrotlar, med undantag för de mindre tingsrätterna om det 
skulle vålla olägenheter att göra så.74 Inom ramen för granskningen har vi 
sammanställt ett underlag som visar om myndigheterna har utsett någon 
särskild personal för att hantera ungdomsärenden. 
Att utse särskilda utredare, åklagare och domare för att hantera ungdomsärenden 
är ett sätt att försöka säkra kompetensen hos den personal 
som hanterar unga lagöverträdare. Polismyndigheterna och åklagarkamrarna 
svarar i en enkät att de alltid bedömer personens lämplighet när de utser 
särskilda ungdomspoliser och ungdomsåklagare. Vid sidan av detta är särskilda 
ungdomsutbildningar ett sätt att förstärka kompetensen. 
Specialisering är alltså ett slags kompetenssäkring; man utser poliser, 
åklagare och domare som är särskilt lämpade att hantera unga lagöverträdare, 
ger dem särskild utbildning och låter dem handlägga majoriteten av 
ungdomsärendena och ungdomsmålen. 
4.5.1 Det finns många utsedda ungdomspoliser och ungdomsåklagareDe flesta polismyndigheter (alla utom fyra) hade år 2007 poliser eller civila 
utredare som var särskilt utsedda för att utreda ungdomsbrott eller hade det 
som sin huvudsakliga uppgift. Enligt en enkät till polismyndigheterna finns 
det ungefär 440 ungdomsutredare i Sverige,75 vilket motsvarar 2,5 procent av 
samtliga utredare. 
Enligt uppgifter från Åklagarmyndigheten finns 177 ungdomsåklagare i 
Sverige, vilket är cirka en fjärdedel av det totala antalet åklagare. Så gott som 
alla åklagarkamrar har särskilt utsedda ungdomsåklagare.
73 2 och 25 §§ LUL och 18 § förundersökningskungörelsen (1947:948).
74 4 § förordningen (1994:1763) med särskilda bestämmelser om unga lagöverträdare.
75 Uppskattningen av antalet årsarbetskrafter som användes för ungdomsärenden år 2007 var 485. Vissa utredare arbetar inte heltid 
med ungdomsärenden och det finns också de som arbetar med ungdomsärenden utan att vara särskilt utsedda för detta. 

Både polis och åklagare har således utsett personal som ska handlägga 
ungdomsärenden i sådan utsträckning att de flesta unga lagöverträdare 
skulle kunna hanteras av personal som är särskilt utsedd för uppgiften. 
Bland domarna finns det dock relativt få särskilt utsedda ungdomsdomare. 
I 28 av landets 53 tingsrätter handlägger samtliga domare ungdomsärenden, med hänvisning till att ”alla är utsedda”. Vi har dock inte betraktat 
dessa tingsrätters domare som särskilt utsedda, eftersom man inte kan tala 
om specialisering i dessa fall. 
I intervjuerna har vissa domare framhållit att det inte behövs några 
särskilda ungdomsdomare eftersom alla är lika lämpliga att döma i ungdomsmål. 
Några domare har dock påpekat att alla domare inte klarar av 
att kommunicera med ungdomar eller klarar av att upprätthålla ordningen 
i rättssalen. Intervjupersoner har också påpekat att det i ungdomsmål är 
viktigt med domare som är måna om att avkunna domen särskilt noggrant, 
som kontrollerar att den unga har förstått innebörden av domen och håller 
ett förmaningstal. 
4.5.2 De flesta unga lagöverträdare hanteras av personal som inte är 
särskilt utsedd 
Att utse poliser, åklagare och i viss mån domare att särskilt hantera unga 
lagöverträdare är en sak. Om dessa i praktiken också handhar ungdomsärenden 
är en annan sak. 
För polisens del visar vår aktgranskning att många unga lagöverträdare 
hanteras av poliser som inte är utsedda att göra det, trots att det finns särskilt 
utsedda ungdomspoliser. Aktgranskningen visar följande:76• Tre fjärdedelar av de poliser som var förundersökningsledare i ungdomsärenden år 2007 var inte utsedda ungdomspoliser. 
• I två tredjedelar av förhören i ungdomsärenden var ingen av förhörsledarna utsedd ungdomsutredare.
• Två tredjedelar av de poliser som stått som handläggare av ungdomsärenden var inte särskilt utsedda att göra det. 
Cirka två tredjedelar av de utredare som hanterar unga lagöverträdare 
är sålunda inte särskilt utsedda för uppgiften. Detta förklaras till viss del av 
att utredningar görs av ingripandepersonalen, till exempel vid snatterier, 
narkotikabrott och olovlig körning. I dessa i regel enkelt utredda fall kan dock 
kravet på kompetens i hanteringen få stå tillbaka till förmån för att ärendet 
handläggs skyndsamt.
76 Vi har i samverkan med polisen bedömt om den utredningspersonal som förekommer i akterna arbetar som ungdomsutredare. 
Eftersom akterna avser första halvåret 2007 kan det finnas en viss osäkerhet i uppgifterna.

Vår aktgranskning visar att omkring 65 procent av åklagarna som hanterade 
ungdomsärenden under första halvåret 2007 (både förundersökningsledare 
och de som beslutar i åtalsfrågan) var utsedda ungdomsåklagare. 
Under första halvåret 2007 handlades endast en tredjedel av ungdomsmålen 
av en särskilt utsedd ungdomsdomare. 
4.5.3 Många som hanterar ungdomsärenden saknar särskild ungdomsutbildningFör att unga lagöverträdare ska hanteras effektivt och med hög kvalitet kan 
man, utöver att utse lämpliga personer, också se till att dessa får en särskild 
ungdomsutbildning. 
Polisen har ingen nationellt organiserad utbildning för ungdomsutredare. 
Av de 21 polismyndigheterna uppger dock 6 att de har någon form av 
utbildning som är relevant för att arbeta med just ungdomsärenden. I flera 
fall handlar det om utbildningar som endast varar i några enstaka dagar eller 
mer begränsad seminarieverksamhet. Hälften av myndigheterna anger också 
att de har genomfört någon form av utbildning i utredningsmetodik för sina 
ungdomsutredare.77 Den andra häften har således inte genomfört någon 
sådan utbildning. Flera av de intervjuade personerna inom polisen efterfrågar 
dock en nationell utbildning för ungdomspoliser, och Rikspolisstyrelsen 
föreslår en sådan utbildning i sin inspektionsrapport (2009:2) om polisens 
hantering av ungdomsverksamheten. 
För åklagarna finns sedan år 2005 en nationell utbildning, Ungdomar 
och brott. Mer än hälften (55 procent) av de utsedda ungdomsåklagarna har 
dock inte genomgått denna utbildning.78 
När det gäller domarna har totalt 29 procent av landets ungdomsdomare 
genomgått någon form av ungdomsutbildning, men i 13 av tingsrätterna har 
ingen domare gjort det. 
4.5.4 Svårigheter att tillsätta personal 
I intervjuerna har både poliser, åklagare och domare beskrivit problem med 
att tillsätta personer för att arbeta med unga lagöverträdare. Det är ofta få 
som söker sig till denna uppgift eftersom många uppfattar arbetet med 
ungdomar som svårt och det sägs ibland ha låg status. I nuläget finns det 
ingen konkurrens om tjänsterna, utan de som anmäler intresse för att arbeta 
med ungdomsärenden får i regel också göra det. När polisen har sökt civila 
utredare har det dock funnits många sökande. 
77 Det som nämns är förhörsmetodik, juridik för utredare, brottsutredning för civila utredare och baskurs i utredningsmetodik.
78 Avser förhållandena i juni 2008.

4.5.5 Sammanfattande iakttagelser 
Det finns flera formella kompetenskrav i myndigheternas arbete med unga 
lagöverträdare, men de uppfylls i stor utsträckning inte. 
Förundersökningsledaren ska enligt lag vara särskilt lämpad, förhörsledaren 
ska vara en person med särskild kompetens för uppgiften och domaren 
ska vara särskilt utsedd av domstolen att handlägga ungdomsmål. För att 
säkerställa att dessa krav är uppfyllda ska den personal som är utsedd och 
bedömd som lämpad för uppgiften också faktiskt hantera ungdomsärenden. 
I praktiken är det dock endast en tredjedel eller ännu färre av förundersökningsledarna, 
förhörsledarna och domarna som är särskilt utsedda för 
sin uppgift. Vidare har mer än hälften av tingsrätterna i praktiken inte utsett 
några ungdomsdomare, trots att det finns krav på det i lagen. 
En relativt stor andel ungdomar hanteras också av personal som inte 
har genomgått någon särskild ungdomsutbildning, och varken polisen eller 
tingsrätterna har en nationellt organiserad ungdomsutbildning. Åklagarna 
har en särskild ungdomsutbildning, men det är många ungdomsåklagare 
som inte har genomgått den.
4.6 Rutiner och arbetssätt är inte tillräckligt välutveckladeDetta avsnitt handlar om ett antal väsentliga brister som orsakar att ärenden med förutsättningar för lagföring ändå skrivs av. I avsnittet belyses också ett antal företeelser i 
hanteringen av unga lagöverträdare som leder till långa handläggningstider och som kan 
försämra förutsättningarna för lagföring. 
Lagen föreskriver att brott som begåtts ska utredas av polisen. Detta ska ske 
med särskild skyndsamhet om den misstänkta är under 18 år och det gäller 
brott för vilket fängelse är föreskrivet. Om det inte finns någon anledning att 
fortsätta utredningen ska den läggas ned.79 
4.6.1 Alltför många ungdomsärenden skrivs avVi har granskat 120 slumpmässigt över riket utvalda ungdomsärenden som 
avskrivits (se närmare redogörelse i avsnitt 3.2.2). Syftet har varit att undersöka 
om det varit möjligt att göra mer i de ärenden som har förutsättningar 
för att bli utredda och gå till lagföring. Det handlar framför allt om vilka 
utredningsåtgärder som vidtas eller inte vidtas och hur lång tid det tar. Syftet 
har inte varit att pröva om avskrivningsbesluten är felaktiga eller bryter mot 
lagen.80 
79 2 § 3 polislagen (1984:387), 23 kap. 1 § första stycket och 4 § andra stycket RB samt 4 § LUL. 
80 Granskningen har skett med stöd av en erfaren före detta chefsåklagare, som har kvalificerat våra bedömningar.

Mellan 10 och 15 procent hade kunnat gå till lagföringGranskningen visar att det i flera fall finns avskrivna ärenden där det finns 
förutsättningar att gå vidare med utredningen. Vi bedömer att åtminstone 
10–15 procent av ärendena haft rimliga förutsättningar att utredas vidare då 
det oftast saknas åtgärder, som om de hade vidtagits, hade kunnat leda till 
bättre förutsättningar för lagföring. Denna iakttagelse stöds också av Brå:s 
två studier som undersöker om utredningar av misshandel mellan obekanta 
kan förbättras.81 
I drygt 60 procent av de granskade ungdomsärendena har vi bedömt 
att det fanns skäl att avskriva fallet, eftersom förutsättningar saknas för att 
komma vidare. I drygt 20 procent av de granskade ärendena är det inte möjligt 
att bedöma fallet. 
Granskningen visar att det handlar om ett antal väsentliga brister som 
gör att ärenden skrivs av, trots att det finns förutsättningar för lagföring. 
Ärenden ligger passiva längeI relativt många fall tar det alldeles för lång tid innan polisen påbörjar några 
aktiva utredningsåtgärder. Ibland kan det gå upp till flera månader innan 
ärendet aktiveras, trots att en förundersökning är inledd. När utredningen 
kommit så långt att den misstänkta förhörs och delges misstanke har det 
i genomsnitt gått mer än 100 dagar. Detta får negativa följder eftersom 
bevisningen blir svagare ju längre tid som går efter brottet, vittnen hinner 
glömma mycket av det som hände och inblandade får möjlighet att prata 
ihop sig inför förhör. Om det går lång tid utan någon reaktion från rättsväsendet 
kan de unga dessutom tolka det som att gärningen kanske inte var så 
allvarlig trots allt. 
Svårt att veta vilka åtgärder som vidtagitsI vissa fall har de initiala utredningsåtgärderna väsentliga brister eller så 
framgår det inte av handlingarna i ärendet vad som utförts. Det handlar 
framför allt om att det saknas initial information som klargör viktiga händelser 
i början av en brottsutredning, till exempel vilka omständigheter som 
ligger till grund för att någon blivit misstänkt. Om det finns väsentliga brister 
i de initiala åtgärderna ökar sannolikheten för att ett ärende avskrivs. 
81 Brå rapporter 2007:12 och 2009:1.

Alla spaningsuppslag följs inte uppI en del fall har inte alla utpekade, misstänkta, målsägande och vittnen blivit 
förhörda, trots att de varit identifierade av polisen. I andra fall har det funnits 
vittnesuppgifter, som med oftast inre spaningsåtgärder hade kunnat leda 
fram till gärningsmannen. När polisen på detta sätt underlåter att ta tag i 
spaningsuppslag tas inte all bevisning till vara, vilket leder till att det blir lättare 
att skriva av brottet för att det inte kan styrkas. 
Förhören håller varierande kvalitet 
Förhören är stundtals knapphändiga eller kretsar kring omständigheter vid 
sidan av händelsen i stället för att handla om händelsen i sig. Förhören har 
således inte alltid varit tillräckligt koncentrerade på det som är relevant för 
att styrka brott. I vissa misshandelsfall har det också förekommit att polisen 
inte begärt in journalanteckningar eller rättsintyg, vilket är viktig teknisk 
bevisning för att nå framgång i en kommande rättegång. 
Svårt att veta sin rätt som brottsofferFör den som är målsägande kan det kännas tungt och orättvist när ärendet 
skrivs av, inte minst om det finns förutsättningar att klara upp fallet. Den 
möjlighet som står till buds för den som är missnöjd med ett beslut om 
avskrivning är att begära överprövning. Det är dock inte alla som vet att det 
är möjligt, eftersom besluten saknar besvärshänvisning. 
Förundersökningsledaren har oftast ett särskilt ansvarDet är förundersökningsledaren, som är åklagare eller polis, som ansvarar 
för att utredningen bedrivs effektivt och kommer till ett resultat och därmed 
ska se till att utredningen inte blir liggande eller avstannar. Även om åklagare 
leder förundersökningen har polisen ett ansvar att prioritera utredningen och 
sina resurser så att ungdomsärendena hanteras med särskild skyndsamhet. 
Granskningen visar dock att varken åklagare eller polis alltid gör allt det som 
är rimligt att göra. Exempelvis händer det inte sällan att åklagare som leder 
en förundersökning underlåter att påminna polisens utredare om att fristen 
är på väg att gå ut eller att den redan har gått ut.82 
82 Intervjuer med poliser och åklagare.

Tillsynen över avskrivningarDet förekommer ingen organiserad kontroll av de avskrivningsbeslut som 
polis eller åklagare fattar. Både Rikspolisstyrelsen och Åklagarmyndigheten 
bedriver dock tillsyn och är inom ramen för denna i och för sig oförhindrade 
att granska avskrivningsbeslut. 
4.6.2 I enkla ärenden väntar polisen ofta länge innan fristen börjar löpa 
Vid ringa brottslighet där den misstänkta är tagen på bar gärning av väktare 
eller polis finns särskilt goda förutsättningar att göra utredningen i stort 
sett klar på plats genom att höra den misstänkta och delge vederbörande 
misstanke. Sådana omständigheter råder ofta när det är fråga om snatteri, 
missbruk av urkund eller ringa narkotikabrott. Oftast håller dock den ingripande 
patrullen inte något formellt förhör med den misstänkta på plats, 
utan skjutsar till exempel endast hem vederbörande och informerar föräldrarna 
om vad som hänt. Orsaken är att lagen föreskriver att socialtjänsten 
och vårdnadshavare ska få tillfälle att vara med vid förhöret och att detta inte 
går att ordna med så kort varsel. Den misstänkta har dock i praktiken fått så 
mycket information att det motsvarar vad en formell misstankedelgivning 
skulle innebära. 
Intervjuer med poliser i granskningen visar att det ibland förekommer 
att polisen väntar med att hålla förhör och delge misstanke83 med syftet att 
fristen inte ska börja löpa. Aktgranskningen visar att det i genomsnitt dröjer 
17 dagar i samtliga enkla ungdomsärenden innan misstankedelgivning sker 
från det att anmälan registrerades. Att polisen i ärenden som oftast i princip 
är färdiglösta direkt på plats underlåter att förhöra den misstänkta och delge 
misstanke leder av sig självt till att handläggningstiderna förlängs. 
Det finns dock distrikt där polisen agerar tvärt om och faktiskt håller ett 
riktigt förhör direkt med den misstänkta och vårdnadshavare närvarande och 
delger misstanke, vilket är möjligt om polisen per telefon kontaktar jourhavande 
socialsekreterare som då har möjlighet att reagera. Fristen börjar då 
att löpa, men det viktiga är att förundersökningen i sak i stort sett kan vara 
avklarad för polisen på plats genom denna typ av arbetssätt. 
Enkla ärenden där den misstänkta tagits på bar gärning färdigställs alltså 
inte direkt fastän det är möjligt. De flesta polismyndigheter instämmer i 
att det är möjligt att förhöra den misstänkta och delge misstanke direkt i 
anslutning till ingripandet när det är fråga om till exempel snatteri. Några 
myndigheter framhåller dock att det är problematiskt att kunna nå någon 
socialtjänsteman utanför kontorstid för att underrätta om vad som skett och 
bereda möjlighet att närvara vid förhör.84 
83 När förundersökningen kommit så långt att någon skäligen kan misstänkas ska den misstänka då vederbörande förhörs underrättas om misstanken (23 kap.18 § första stycket, första meningen RB). Detta moment kallas misstankedelgivning och är centralt i 
hanteringen av unga lagöverträdare, eftersom det är vid den tidpunkten tidsfristen börjar löpa. 
84 Enligt vår enkät av den 14 april 2009 till polismyndigheterna.

4.6.3 Flaskhalsar i utredningen av ordinära och komplexa ärendenOm det huvudsakliga problemet i enkla snatteriärenden är att man väntar 
med att hålla förhör med den misstänkta och delge misstanke trots att ärendet 
är så gott som färdigt på plats, ser problembilden något annorlunda ut i 
ordinära och komplexa ärenden. Det är framför allt tre problem som framträder 
efter en undersökning av var flaskhalsarna i processen finns. 
För det första väntar polisen länge med att vidta den första åtgärden 
(som i dessa ärenden ofta är förhör med målsägande eller vittne). Det tar i 
genomsnitt 10 dagar från anmälan tills de första åtgärderna vidtas för denna 
typ av ärenden. Förundersökning inleds i regel samma dag som anmälan, så 
det är tiden från det att förundersökning inletts till de initiala utredningsåtgärderna 
som är lång. 
För det andra väntar polisen länge med att hålla förhör och delge misstanke, 
trots att det finns en skäligen misstänkt i ärendet. Det tar i genomsnitt 
43 dagar från att det finns en skäligen misstänkt tills denna delges misstanke. 
En tredjedel av de unga lagöverträdare som dömts i tingsrätten har 
sedan erkänt samtliga brottsmisstankar vid det första förhöret. 
För det tredje dröjer polisen i genomsnitt 44 dagar med att slutföra 
förundersökningen för denna typ av ärenden, trots att den misstänkta har 
erkänt brott. Vid erkännandet har i regel den bevisning i form av vittnesuppgifter 
och teknisk undersökning som sedan används i åtalsprövningen 
redan inkommit. (Det gäller i drygt 80 procent av fallen.) Från det att den 
misstänkta erkänner brott och dessutom all bevisning som senare används 
som bevisning i stämningsansökan inkommit tar det i genomsnitt ytterligare 
42 dagar innan förundersökningen avslutas. Det kan till exempel bero på att 
ärendet blir liggande, att man fortsatt med utredningsåtgärder trots tillräcklig 
bevisning eller att slutdelgivningen tar lång tid. 
Dessa flaskhalsar hänger till exempel samman med att ärenden ligger 
passiva länge innan de delas ut till den som ska utreda brottet och att det 
saknas rutiner för att snabbt identifiera huruvida ett ärende är möjligt att 
utreda och vilka åtgärder som behöver utföras. Dessutom har det att göra 
med åklagaren i rollen som förundersökningsledare.
4.6.4 Det finns utrymme för ett mer aktivt förundersökningsledarskap 
När åklagare leder förundersökningar sker detta till stor del genom direktiv. 
Vid intervjuerna har det framkommit att en del utredare väntar på att åklagare 
ska ge direktiv innan utredaren gör något aktivt i utredningen. En del 
åklagare ger generella grunddirektiv för inledningsskedet, som att till exempel 
förhöra målsägande och vittnen och ta in teknisk bevisning. Detta 

medger att utredaren kan sätta i gång direkt, utan att behöva vänta på direktiv 
om sådant som är ren rutin. 
Å andra sidan visar granskningen också att det finns poliser som inte 
väntar på direktiv om rutinåtgärder, som till exempel att höra målsägande 
och vittnen och säkra nödvändig teknisk bevisning. Detta sker i samförstånd 
med åklagare.
4.6.5 Åtalsprövningen tar lång tid fastän ärendet i princip är färdigberettI åklagarledda ärenden bör åklagaren vara väl insatt i ärendet redan vid tiden 
för slutdelgivningen. När utredningen är klar och förundersökningsprotokollet 
inkommit till kammaren bör i de flesta fall beslut i åtalsfrågan kunna fattas 
relativt omgående, såvida inte försvaret begärt kompletterande utredning 
eller socialtjänstens yttrande inte har inkommit eller inte är komplett. 
Granskningen visar dock att färdiga ärenden blir liggande på åklagarkammaren 
i väntan på beslut – i genomsnitt 43 dagar från avslutad förundersökning 
till dess åtal väcks och 25 dagar när åklagaren meddelar åtalsunderlåtelse 
eller utfärdar strafföreläggande. 
Det finns ett antal åtgärder som åklagaren ska vidta när ett färdigt förundersökningsprotokoll 
inkommer. Det handlar om att gå igenom förundersökningsprotokollet 
för att se om utredningen behöver kompletteras och 
kontrollera om det finns enskilda anspråk från målsägande som åklagaren 
ska föra talan på. Åklagaren gör vanligen också ett utdrag ur misstanke- och 
belastningsregistren. Därefter kan åklagaren besluta i åtalsfrågan. 
Inte någon av dessa åtgärder tar så mycket tid i anspråk att det orsakar 
flera veckors dröjsmål. Ärendena ligger alltså i vänteläge, trots att åtalsbesluten 
i materiell mening i stort sett är klara redan vid slutdelgivningen.
4.6.6 Sammanfattande iakttagelserDet förekommer brister i rutiner och arbetssätt hos polis och åklagare, vilket 
påverkar handläggningstiderna negativt. Dessa brister finns på den operativa 
nivån – vid polisen eller en åklagarkammare – och har inte sin grund i något 
systemfel eller otillräcklig lagstiftning. De iakttagna bristerna förekommer 
dock inte alltid och överallt. 
De brister i rutiner och arbetssätt som särskilt iakttagits i granskningen 
är följande.
• Enkla ärenden där den misstänkta tagits på bar gärning färdigställs inte 
direkt fastän det är möjligt.
• Ärenden ligger passiva länge innan de delas ut till den som ska utreda 
brottet.

• Alla spaningsuppslag följs inte upp fastän det är möjligt.
• Förundersökningar som ska ledas av åklagare lottas inte alltid ut direkt 
på en åklagare. Då saknar förundersökningen i praktiken ledning.
• Åklagare i egenskap av förundersökningsledare ger inte alltid nödvändiga direktiv till polisens utredare tillräckligt snabbt. Ibland saknas 
generella direktiv om rutinåtgärder. 
• Det finns inte rutiner för att snabbt identifiera huruvida ett ärende är 
möjligt att utreda och vilka åtgärder som skulle behövas.
• Åklagaren bevakar inte alltid fristen och påminner sällan polisen när 
fristen är på väg att löpa ut. 
Vi bedömer att dessa brister i rutiner och arbetssätt bidrar till att åtminstone 
mellan 10 och 15 procent av ungdomsärendena skrivs av, trots att de 
har rimliga förutsättningar att kunna utredas vidare för att gå till lagföring. 
4.7 Myndigheternas samverkan kan förbättrasI detta avsnitt belyses samverkan och samordning i myndigheternas arbete med unga 
lagöverträdare. Först beskrivs de mål och lagar som gäller för samverkan, och därefter 
presenteras våra iakttagelser kring olika aspekter av samverkan. 
Det är många myndigheter som har till uppgift att hantera unga lagöverträdare, 
och en bra samverkan mellan dem är avgörande för ungdomsärendenas 
hantering. I utredningsfasen är det framför allt polis, åklagare och socialtjänst 
som behöver samverka för att snabbt klara upp brott, men samverkan 
behöver även ske med advokater och den unges vårdnadshavare. 
Rättsväsendets myndigheter ska samverka med varandra och med andra 
aktörer i arbetet med unga lagöverträdare. Det anges både i lagen85 och i uttalanden 
av riksdagen. Även i budgetpropositionen för 2008 betonas vikten 
av samverkan och samarbete: ”För att de åtgärder som vidtas inom rättsväsendet 
ska vara verkningsfulla krävs samarbete även med aktörer som finns 
utanför rättsväsendet.” 
Enligt lagen ska företrädare för socialtjänsten närvara vid förhör med den 
misstänkta om det är möjligt och kan ske utan men för utredningen. Socialtjänsten 
bör även ges tillfälle att närvara vid unga lagöverträdares möte med 
åklagaren för underrättelse om åtalsunderlåtelse.86 
85 LUL, förundersökningskungörelsen (1947:948) och 3 § polislagen (1984:387). 
86 18 § LUL.

När en ung person misstänks för ett brott som inte betraktas som ringa 
ska åklagaren inhämta ett yttrande från socialtjänsten. Yttrandet ska innehålla• 
tidigare åtgärder av socialtjänsten• en bedömning av om den unga har ett särskilt behov av åtgärder som 
syftar till att motverka en ogynnsam utveckling 
• de åtgärder som socialtjänsten avser att vidta 
• åtgärdernas art, omfattning och varaktighet. 
Åklagarmyndigheten fick i januari år 2007 i uppdrag av regeringen att 
skapa en rutin för att förstärka den lokala samverkan mellan rättsväsendets 
myndigheter och socialtjänsten i frågor som rör handläggningen av mål 
avseende unga lagöverträdare. Målet med denna samverkan är följande: 
En över hela landet väl fungerande lokal samverkan som genom aktiv medverkan 
från alla berörda leder till förbättrad kvalitet och effektivitet samt en ökad enhetlighet 
i handläggningen av ärenden med unga lagöverträdare.87 
Denna samverkan avser en övergripande nivå. När vi granskat samverkan 
har det gällt operativa moment där en myndighet är beroende av en 
annan myndighets faktiska åtgärd. Exempel på detta är att de olika aktörerna 
deltar i varandras aktiviteter, att de samordnar viktiga arbetsmoment samt 
att olika typer av information, beslut och beslutsunderlag förmedlas mellan 
myndigheterna och parterna i rätt tid och med tillfredsställande kvalitet.
4.7.1 Viktiga aktörer deltar sällan vid förhör med misstänktAktgranskningen visar att socialtjänsten sällan deltar vid förhör med de 
unga lagöverträdarna. I endast cirka 10 procent av de ärenden som avgjorts 
i tingsrätten fanns en representant med trots att lagen föreskriver detta för 
brott på vilket fängelse kan följa, om det är möjligt och kan ske utan men 
för utredningen.88 Våra intervjupersoner har också uppgett att socialtjänsten 
mycket sällan är med när den unga underrättas om åtalsunderlåtelse. 
En offentlig försvarare närvarar i cirka 10 procent av förhören med den 
misstänkta, och någon vårdnadshavare närvarar vid cirka 60 procent av de 
förhören. 
87 Information från Åklagarmyndighetens webbplats. 
88 7 § LUL.

4.7.2 Förundersökningssekretessen bryts iblandSocialtjänsten får en kopia av brottsanmälan när den upprättats, och våra intervjuer 
visar att socialtjänsten ibland förmedlar informationen från anmälan 
vidare till den misstänkta före förhör och misstankedelgivning. I dessa fall 
bryter socialtjänsten mot förundersökningssekretessen. Närmare hälften av 
polismyndigheterna uppger i en enkät att det ibland men inte så ofta uppstår 
sådana problem. De flesta polismyndigheter uppger att de försöker lösa eller 
har löst problemet genom att ha en bra samverkan mellan polis och socialtjänst 
där man informerar om och diskuterar problemet, för en kontinuerlig 
dialog och har bra kommunikation i specifika fall. Några myndigheter uppger 
att de löst problemet genom att endast skicka en rapport till socialtjänsten 
som innehåller information om brottstyp, brottsdatum och vem som är 
misstänkt. 
Åklagaren begär ibland in ett yttrande från socialtjänsten för tidigt och 
utan att polisen får reda på det. Det kan leda till att socialtjänsten bryter förundersökningssekretessen 
genom att berätta för den unga att vederbörande 
är misstänkt för brott innan polisen har hunnit delge misstanke. 16 procent 
av yttrandena begärs in mer än en vecka innan det att den misstänkta delgivits 
misstanke om brott, och man riskerar därmed att försvåra brottsutredningen.
4.7.3 Brister i samverkan mellan åklagare och polisSedan länge finns det ett väl känt problem när det gäller samverkan mellan 
polis och åklagare, nämligen ledningen av förundersökningen som betydligt 
oftare, enligt bestämmelser i LUL, ska ledas av åklagare när den unga är 
under 18 år. Åklagaren har i sitt arbete som förundersökningsledare ansvar 
för att utredningen utförs skyndsamt och att den ger resultat. Befogenheterna 
motsvarar dock inte ansvaret, eftersom åklagaren inte disponerar över 
polisens utredningsresurser. Trots detta har förundersökningsledare det fulla 
ansvaret för att utredningen kommer i gång och bedrivs effektivt. Åklagaren 
är därmed också ansvarig för att uppfylla det särskilda skyndsamhetskravet i 
LUL. Det åligger således åklagaren att bevaka att utredningen bedrivs särskilt 
skyndsamt och att påminna utredaren om fristen är på väg att gå ut, så att 
utredningen inte blir liggande. 
Att åklagare ofta leder förundersökningar mot unga under 18 år ökar 
vikten av samverkan med polisen och att det finns goda rutiner, till exempel 
när det gäller bevakning av skyndsamhet och frister. 
Flera poliser har i våra intervjuer sagt att det ofta är svårt att få tag på 
åklagaren, att de får vänta länge på direktiv och att åklagaren sällan påminner 
polisen om att fristen är på väg att löpa ut. Samtidigt har åklagare på

pekat att det ofta dröjer innan de får veta att polisen har delgett misstanke, 
vilket är viktig information eftersom tidsfristen börjar löpa då. Mer än en 
tredjedel av åklagarkamrarna har i en enkät uppgett att det mer eller mindre 
ofta uppstår problem på grund av att åklagaren inte får information om när 
den unga har delgetts misstanke. 
Det finns ingen gemensam rutin för polisen att informera åklagaren 
om att misstankedelgivning har skett. Det vanligaste är att polisen skickar 
en kopia på förhöret med den misstänkta via ärendehanteringssystemen. 
På vissa håll går rutinen ut på att polisen meddelar åklagaren via e-post 
eller vanlig post, telefon, fax eller muntligt när de träffas. Ibland förväntas 
åklagaren gå in i polisens ärendehanteringssystem och läsa förhören, men 
åklagare anser att det är ineffektivt. Några har löst det så att polisen skickar 
ett e-postmeddelande till åklagaren om att misstankedelgivning har skett 
och dessutom hänvisar till förhöret som finns att läsa i något av systemen. 
Att ha utsedda ungdomsutredare samt tät kontakt mellan polis och åklagare 
uppges motverka att den här typen av problem uppstår. Flera åklagare har 
påpekat att det automatiskt borde skickas ett meddelande från polisens 
ärendehanteringssystem till åklagarnas så snart den unga delgetts misstanke 
och fristen börjar löpa.
4.7.4 Yttranden från socialtjänsten tar lång tid och har låg kvalitetAktgranskningen visar att det saknas yttranden från socialtjänsten i 18 procent 
av de ärenden där det enligt vår bedömning borde finnas sådana.89 
I närmare 40 procent av samtliga ärenden som avgörs i tingsrätten 
inkommer yttrandet så sent till åklagaren att det inte finns någon möjlighet 
att hålla tidsfristen. Detta beror till ungefär lika stora delar på att socialtjänsten 
tar lång tid på sig att skriva yttrandet och att åklagaren beställer yttrandet 
för sent.90 Att socialtjänsten orsakar dröjsmål framgår av att 20 procent av 
yttrandena från socialtjänsten inkommer efter mer än fem veckor, vilket gör 
det omöjligt att hålla fristen. Att åklagare orsakar dröjsmål framgår av att de 
har begärt in yttrandet mer än fyra veckor efter misstankedelgivningen i 32 
procent av alla ärenden, och därmed gjort det omöjligt att hålla tidsfristen. 
Socialtjänstens yttranden samt vårdplaner och ungdomskontrakt har 
dessutom varierande kvalitet. Enligt lag ska yttrandet innehålla tidigare åtgärder 
och en bedömning av om det finns ett särskilt behov av åtgärder. De 
planerade åtgärderna ska anges i en vårdplan91 eller ett ungdomskontrakt92 
tillsammans med uppgifter om åtgärdernas art, omfattning och varaktighet.
93 
89 Behövs ej vid ringa brott, om det är uppenbart att det finns förutsättningar för åtalsunderlåtelse eller om det annars är obehövligt. 
90 I vissa fall kan det finnas skäl att vänta med att begära in yttrande. 
91 Med tvång enligt lagen (1990:52) med särskilda bestämmelser om vård av unga.
92 Frivilligt enligt socialtjänstlagen (2001:453).
93 11 § LUL.

I 26 procent av yttrandena är kraven enligt vår mening inte uppfyllda. 
I dessa fall saknas oftast en bedömning av huruvida det finns ett särskilt 
behov av åtgärder. Det kan också vara att det inte bifogas någon vårdplan 
eller ungdomskontrakt trots att socialtjänsten bedömt att det finns ett särskilt 
behov av åtgärder eller att vårdplanen eller ungdomskontraktet saknar 
uppgifter om både omfattning och varaktighet av de planerade åtgärderna. 
Ytterligare 16 procent av yttrandena uppfyller i stort sett kraven, men saknar 
något av de krav som anges i lagen. Vanligast i de fallen är att vårdplanen 
eller ungdomskontraktet inte är fullständigt (exempelvis att åtgärdernas 
varaktighet inte anges), men det kan också vara att bedömningen av behovet 
av åtgärder är otydlig. Sammantaget är det enligt vår granskning alltså 43 
procent av yttrandena som inte uppfyller lagens krav. 
Brå gjorde en liknande bedömning i en undersökning av 2004 års vårdplaner 
där man kom fram till att drygt 40 procent av vårdplanerna saknade 
någon av uppgifterna om insatsernas omfattning och varaktighet som enligt 
lagen ska finnas.94 Problemen med yttranden och vårdplaner verkar alltså 
inte ha blivit mindre sedan Brå:s undersökning. 
Vår aktgranskning visar också att i de fall yttrandet inte uppfyller kraven 
väljer domaren oftare att döma till böter och mer sällan till ungdomstjänst 
eller ungdomsvård. I närmare en tredjedel av alla mål dömer tingsrätten till 
en annan påföljd än den socialtjänsten har föreslagit. 
Socialstyrelsen har i dag inte alla förutsättningar för att kunna styra socialtjänsten 
i dess arbete med unga lagöverträdare. Till exempel har riksdagen 
inte bemyndigat regeringen att ge Socialstyrelsen mandat att utfärda något 
annat än verkställighetsföreskrifter95 för socialtjänstens samverkan med 
rättsvårdande myndigheter.
4.7.5 Sammanfattande iakttagelser 
Vi har iakttagit flera brister i framför allt polisens och åklagarnas samverkan 
med socialtjänsten, men även mellan polis och åklagare. 
När det gäller samverkan mellan polis och socialtjänst är en av bristerna 
att socialtjänsten endast närvarar vid 10 procent av förhören med en ung 
misstänkt, trots att lagen föreskriver detta. Det finns visserligen undantag i 
lagen för socialtjänstens närvaro vid sådana förhör, men vi bedömer ändå att 
10 procent är en för liten andel. 
Det har även uppkommit problem i samband med socialtjänstens hantering 
av sekretessbelagd information. På vissa håll saknas ett samförstånd 
eller rutiner för hur socialtjänsten får använda informationen från anmälan 
för att inte riskera att bryta förundersökningssekretessen. 
94 Brårapport 2005:13 Vård för unga lagöverträdare – socialtjänstens insatser.
95 8 kap. 5 § socialtjänstförordningen (2001:937).

Vidare har samverkan mellan åklagare och socialtjänst brister när det 
gäller inhämtande av yttranden. Åklagaren begär ofta in yttrandet för sent, 
det vill säga långt efter misstankedelgivningen. Ungefär 40 procent av yttrandena 
inkommer så sent till åklagaren att det inte finns någon möjlighet 
att hålla fristen, vilket till lika stora delar beror på att yttrandena beställdes 
sent och att socialtjänsten tar lång tid på sig att färdigställa dem. Drygt 40 
procent av yttrandena uppfyller dessutom inte lagens krav på innehåll. 
Samverkansproblemen mellan polis och åklagare handlar om åklagarens 
roll som förundersökningsledare. Åklagaren dröjer på vissa håll länge innan 
den ger direktiv till utredarna, och påminner sällan polisen om att fristen 
är på väg att löpa ut. Det saknas också ett enhetligt och bra system för att 
åklagaren ska få snabb information i lämplig form om att polisen har delgett 
misstanke. Det är viktig information för att kunna uppfylla skyndsamhetskravet 
och för att bevaka att fristen hålls, eftersom fristen börjar löpa då.

5 Slutsatser och rekommendationerI detta avslutande kapitel redovisar Riksrevisionen slutsatser och rekommendationer till 
förbättringar. 
De rättsliga myndigheternas uppdrag när det gäller unga människor i åldern 
15–17 år som begått brott är reglerat i en särskild lag – LUL – som mycket 
tydligt föreskriver särskild skyndsamhet. Denna lag anger dessutom tidsfrister 
för handläggningstiden med dels sex veckor från misstankedelgivning 
till beslut i åtalsfrågan, dels två veckor från beslut i åtalsfrågan till huvudförhandling 
i tingsrätt. Riksdag och regering har också uttalat att ett av de 
viktigaste målen för rättsväsendet är att brottsuppklaringen ska öka och 
brottsligheten minska. 
5.1 Hanteringen av unga lagöverträdare uppfyller inte målen5.1.1 Regeringen och myndigheterna lever inte upp till mål och krav 
Det går för långsamtMyndigheterna uppfyller inte riksdagens krav i LUL på särskild skyndsamhet 
i handläggningen av ungdomsärenden. Det är allvarligt när den totala 
handläggningstiden från anmälan till huvudförhandling i tingsrätt i genomsnitt 
är 5,7 månader och de två lagstadgade tidsfristerna överskrids i stor 
utsträckning. Den första fristen överskrids i mer än 40 procent av fallen och 
den andra fristen överskrids i cirka en tredjedel av fallen. 
Handläggningstiderna och fristhållningen för unga lagöverträdare redovisas 
för första gången samlat i denna rapport. Det har dock varit känt att 
det funnits problem genom att JO under senare år många gånger i inspektionsrapporter 
påtalat för både åklagare och polis att de tagit alltför lång tid 
på sig i ungdomsärendena. JO har även påtalat att det tagit för lång tid innan 
ungdomsmål satts ut till huvudförhandling i tingsrätter. 
Vi vill särskilt peka på två områden som enligt vår bedömning har för 
långa handläggningstider. 

För det första gäller det tiden innan den första fristen börjar löpa, det vill 
säga tiden från brottsanmälan till att misstanke delges. Den utgör en tredjedel 
av den totala tidsåtgången i de ärenden som tas upp i tingsrätt, drygt 
två månader i genomsnitt. Tiden innan fristen börjar löpa för ärenden som 
avskrivs är ännu längre, drygt tre månader i genomsnitt. 
För det andra är tiden från det att förundersökningen är färdig till dess 
att åklagaren fattar beslut i åtalsfrågan i genomsnitt så lång att den upptar 
huvuddelen av den första fristtiden om sex veckor. Under denna fristtid ska 
också inrymmas det mer omfattande arbetet med förundersökningen som 
genomförs av polis, ofta under ledning av åklagare. 
Granskningen har koncentrerats på åldersgruppen 15–17 år, för vilken 
särskild skyndsamhet gäller. Vi vill dock peka på att den genomsnittliga 
handläggningstiden i tingsrätt för unga lagöverträdare i åldern 18–20 år är 
nästan 80 dagar, det vill säga tre gånger så lång som tiden är för 15–17-åringar. 
För gruppen 18–20 år gäller skyndsamhetskrav, men ingen tidsfrist. 
Lagföringen minskarRegeringens generella mål att lagföringen ska öka kan inte anses uppfyllt. 
Andelen brottsmisstankar mot unga lagöverträdare som lett till lagföring 
har minskat från 66 till 58 procent under de senaste sex åren. Riksrevisionen 
bedömer att det finns möjlighet att förbättra förutsättningarna för lagföring 
genom att man i större utsträckning utnyttjar de spaningsuppslag som finns 
redan tidigt i brottsutredningen. Det finns två steg när det gäller att bedöma 
om polisen ska fortsätta arbeta med ett ärende eller låta avskriva det. Först 
ska det bedömas om ärendet går att utreda, och om det gör det ska det sedan 
bedömas vilka relevanta åtgärder som i så fall har vidtagits. Vår granskning 
av avskrivna ungdomsärenden visar att åtminstone 10–15 procent av de 
granskade ärendena borde haft rimliga förutsättningar att utredas vidare för 
att få bättre förutsättningar för lagföring. 
Många återfaller i nya brottMånga ungdomar fortsätter att begå brott efter att de har lagförts. Granskningen 
tyder på att andelen återfall ökar något bland unga lagöverträdare, 
efter att ha minskat under flera år. Fler återfall bidrar till att det övergripande 
målet att minska brottsligheten inte uppfylls. Brå har visat att antalet brott 
begångna av unga mellan 15 och 21 år har ökat med 27 procent under de 
senaste tio åren. 

5.1.2 Orsaker till att mål och krav inte uppfyllsVår slutsats är att styrningen och genomförandet av det operativa arbetet 
med unga lagöverträdare är en av de viktigaste förutsättningarna för att nå 
framgång och uppnå goda resultat. Det är vår bedömning att det finns en 
betydande förbättringspotential genom att utveckla arbetssätt och rutiner vid 
handläggning av ungdomsärenden hos polis och åklagare. Detta gäller även 
informationsutbyte och samverkan mellan polis och åklagare, men även 
samverkan med socialtjänsten. För såväl polis som åklagare är det viktigt att 
agera tidigare och snabbare för att få bättre kvalitet i utredningarna och även 
uppfylla lagens krav på skyndsamhet. 
Bristande resurser är inte avgörandeGranskningen visar att brist på resurser inte är en generellt giltig förklaring 
till de otillfredsställande resultaten. Flera intervjuade inom Polisen 
har menat att brist på resurser är en avgörande faktor bakom de utdragna 
handläggningstiderna. Vår granskning visar dock att det generellt sett inte 
är så. De uppskattningar av tidsåtgången för de olika arbetsmomenten i en 
brottsutredning som ungdomshandläggare respektive ungdomsåklagare 
inom fyra polismyndigheter och fyra åklagarkamrar redovisat, visar att de 
årsarbetskrafter som totalt användes för att utreda ungdomsärenden år 2007 
generellt sett borde ha varit mer än tillräckliga. Vår bedömning av dessa 
uppskattningar är att det bör finnas en betydande förbättringspotential att 
utnyttja, till exempel genom förbättrade rutiner och arbetssätt.96 
Mål och prioriteringar är otydligaDet behövs tydliga mål och prioriteringar utöver de nuvarande lagkraven. 
Granskningen visar att varken regeringen eller de ansvariga myndigheterna 
har lagt fast tydliga mål, prioriteringar och krav för hanteringen av unga lagöverträdare i centrala styrdokument. Detta trots att ungdomsbrott är ett av 
riksdagen och regeringen prioriterat område. Både regeringen och ansvariga 
myndighetsledningar bör bland annat genom JO:s inspektionsrapporter vara 
medvetna om att handläggningstiderna är för långa. I centrala styrdokument 
och handlingsplaner nämns dock ingenting om vikten av att detta bör åtgärdas. 
Om ungdomsärenden inte är uttalat prioriterade inom hela myndigheten 
riskerar annan verksamhet att ta överhanden. Personalen riskerar alltså att 
ryckas till annan verksamhet. När inte det särskilda skyndsamhetskravet 
96 Tillfälligt kan givetvis balanser ha uppstått på vissa av polismyndigheterna, bl.a. för att inströmningen av nya ärenden ökat mer 
än förväntat. För att inte balanserna ska bli bestående är det viktigt att de kontinuerligt följs upp och snabbt åtgärdas, t.ex. genom 
att avarbetningen av ungdomsärenden tillfälligt prioriteras. 

tydligt uttalas av myndighetsledningen, riskerar kravet att inte få genomslag 
och fristerna bli de enda målen. Otydliga mål och bristande prioriteringar 
från ledningens sida är enligt vår bedömning en viktig orsak till att målen för 
hanteringen av unga lagöverträdare inte uppfylls. 
Uppföljningen är dåligUppföljningen, som är en viktig del i styrningen, är åsidosatt. Avsaknaden 
av tydliga krav på uppföljning från såväl regeringen som Rikspolisstyrelsen, 
Åklagarmyndigheten och Domstolsverket samt bristerna i styrning, prioritering 
och uppföljning av ungdomsärenden inom polismyndigheterna, åklagarkamrarna 
och tingsrätterna påverkar de enskilda handläggarna och bidrar till 
de otillfredsställande resultaten. 
Granskningen visar att den uppföljning som i dag sker av ungdomsärenden 
inte är tillräckligt användbar för att kunna analysera varför handläggningstiderna 
är så långa, uppklaringen inte ökar eller återfallen inte minskar. 
Därmed får regering och myndigheter inte löpande den återkoppling som 
gör det möjligt att analysera var flaskhalsarna i verksamheten finns och vilka 
möjligheter som finns att förkorta handläggningstiderna och öka uppklaringen. 
Brister i kompetens och organisationLagens krav på särskilt utsedd personal tillgodoses inte. På många håll har 
det gjorts försök att säkra den särskilda lämplighet och kompetens m.m. 
som lagen föreskriver genom att utse särskild personal för ungdomsärenden. 
Trots det hanteras en stor andel av de unga lagöverträdarna av personal 
som inte är utsedd. Mellan 60 och 70 procent av de utredare inom polisen 
som hanterar unga lagöverträdare är inte särskilt utsedda att göra det. För 
åklagarna är motsvarande andel 40 procent och för domarna 60 procent. En 
förklaring till detta kan vara att personal som är särskilt utsedd att hantera 
ungdomsärenden också får ta andra typer av ärenden, vilket gör att icke 
utsedd personal får ta ungdomsärenden. Delvis kan detta bero på att ledningen 
inte tydligt prioriterat arbetet med ungdomsärenden. Varken polisen 
eller tingsrätterna har någon nationellt organiserad ungdomsutbildning. 
Åklagarna har en sådan utbildning, men många utsedda ungdomsåklagare 
har inte genomgått utbildningen. 
Myndigheterna har således inte i tillräcklig utsträckning säkerställt att 
de poliser, åklagare och domare som hanterar unga lagöverträdare har den 
kompetens som krävs för att bemöta de unga på ett effektivt och rättssäkert 
sätt. Särskild kompetens bidrar enligt vår bedömning till att korta såväl 
handläggningstiderna som att öka kvaliteten i utredningarna. Detta kan ske 

genom att det bland annat skapas bättre förutsättningar för att tidigt avgöra 
vad som är möjligt att utreda och genomföra dessa insatser. Särskilt utsedd 
personal bör enligt utsago förbättra förutsättningarna för samverkan. Oerfarna 
och långsamma utredare är det som myndigheterna själva i en enkät 
framhåller som en av de främsta anledningarna till långa handläggningstider 
i ungdomsärenden. 
Att inrätta en särskild organisation för hantering av ungdomsärenden är 
ytterligare ett försök att förbättra kompetensen på området. Vid en viss grad 
av befolkningskoncentration finns det tillräckligt underlag för att sätta samman 
utredare och yttre personal som arbetar med ungdomar. Samlade grupperingar 
av utredningspersonal ger bättre möjligheter att öka effektiviteten i 
verksamheten och innebär också en viss garanti för att resurserna används 
till ungdomsutredning och inte till annat. Därtill förbättrar det förutsättningarna 
för flexibilitet i arbetet samt samverkan internt (bättre förutsättningar 
för erfarenhetsutbyte mellan utredarna och den yttre ungdomspersonalen) 
och externt (med åklagare och socialtjänst). Detta har skett i varierande 
grad hos polismyndigheterna, och vår bedömning är att det inte skett i den 
utsträckning som krävs. 
Rutiner och arbetssätt är inte tillräckligt välutveckladeDet finns brister i rutiner och arbetssätt hos framför allt polis och åklagare. 
För det första väntar polisen ofta länge med att börja arbeta aktivt med 
utredningarna, trots att förundersökning inletts. För det andra väntar polisen 
ofta med att förhöra den misstänkta och delge misstanke, vilket till viss del 
kan förklaras med att fristen börjar löpa först vid misstankedelgivningen. För 
det tredje väntar polisen med att slutföra utredningen även när den misstänkta 
har erkänt. 
En delförklaring till dessa brister är att polisen får vänta på direktiv från 
åklagaren. I enkla, erkända gärningar (exempelvis snatteri, missbruk av 
urkund och ringa narkotikabrott) bedömer vi dessutom, med stöd av vad polismyndigheter 
uppgett, att det i stort sett är möjligt att slutföra utredningen 
på plats, med kompletterande förhör i efterhand vid behov. En förklaring till 
att man väntar med förhör är att socialtjänsten ska få möjlighet att delta. 
Socialtjänsten deltar dock endast i 10 procent av förhören med misstänkta. 
Vid förhör i samband med ringa brott deltar de än mer sällan, vilket tyder på 
att behovet av socialtjänstens deltagande är marginellt. 
En fjärde brist är att åklagarna väntar med att avsluta ärenden färdiga 
för beslut i åtalsfrågan. Detta förklaras till viss del av att åklagaren får vänta 
på att yttrandet från socialtjänsten ska inkomma. Det beror på att åklagaren 
begär in yttranden för sent och att socialtjänsten tar lång tid på sig att skriva 
yttranden. För att åklagare ska kunna begära in yttranden i rätt tid måste de 

få reda på att misstankedelgivning har skett. På många håll saknas bra rutiner 
för att åklagaren ska få direkt information om att polisen delgett misstanke. 
Det finns också brister i rutiner och arbetssätt hos polis och åklagare 
som påverkar möjligheterna till uppklaring negativt. Vår granskning av de 
avskrivna ungdomsärendena visar att åtminstone 10–15 procent av de granskade 
ärendena haft rimliga förutsättningar att utredas vidare för att få bättre 
förutsättningar för lagföring. 
Riksrevisionen bedömer att det finns möjlighet att förbättra förutsättningarna 
för lagföring genom att i större utsträckning utnyttja de spaningsuppslag 
som finns redan tidigt i brottsutredningen. Exempel på brister som 
bör kunna åtgärdas är sena och bristfälliga initiala åtgärder samt förhör som 
inte hålls eller inriktar sig på fel saker. 
Dessa brister finns på den operativa nivån – vid polisen eller en åklagarkammare 
– och har inte sin grund i otillräcklig lagstiftning. Det är viktigt att 
framhålla att de iakttagna bristerna inte förekommer alltid och överallt. Vi 
bedömer dock att bristerna utgör en väsentlig orsak till att riksdagens mål 
om särskild skyndsamhet och att brott ska klaras upp inte är uppfyllda. 
Samverkan brister mellan åklagare och polisSamverkan mellan polis och åklagare är inte effektiv. Det finns en inbyggd 
problematik när åklagare leder en förundersökning. Med ledningsansvaret 
följer ett ansvar att utredningen utförs skyndsamt och ger resultat. Befogenheterna 
motsvarar dock inte detta ansvar, eftersom åklagaren inte förfogar 
över polisens utredningsresurser. Detta får negativa konsekvenser för åklagarens 
möjligheter att styra förundersökningen på ett bra sätt. 
Det finns ingen gemensam rutin för att föra över information om att 
misstankedelgivning skett. Att det saknas smidiga, enkla och säkra rutiner 
för polisen att underrätta åklagare om att en misstänkt har delgetts misstanke 
får till följd att åklagaren i sin roll som förundersökningsledare får svårt 
att beställa yttranden av socialtjänsten i rätt tid och följa upp hur ärendena 
utvecklas. Detta påverkar skyndsamheten negativt. 
Det finns inte heller några generella rutiner eller system hos åklagarna 
för bevakning av tidsåtgång och frister, vilket gör det svårt för åklagarna att 
i det enskilda ärendet styra sitt och polisens arbete så att skyndsamheten 
kan vidmakthållas. Det förekommer till exempel inte sällan att åklagare som 
leder en förundersökning underlåter att påminna polisens utredare om att 
fristen är på väg att gå ut eller att den redan har gått ut. Åklagarna skulle 
enligt vår bedömning själva kunna skapa en samlad bild av ärendeflödet från 
anmälan till lagföringen i tingsrätt, med viss kompletterande information 
från polis och domstol.

Brister i samverkan mellan socialtjänsten och rättsväsendet 
Bristerna i samverkan med socialtjänsten påverkar de rättsliga myndigheternas 
arbete. En viktig del av samverkan mellan socialtjänsten och polisen sker 
i samband med förhör. Vår aktgranskning visar att socialtjänsten är med vid 
förhör med de unga lagöverträdarna i endast cirka 10 procent av de ärenden 
som avgjorts i tingsrätt, trots att lagen föreskriver detta för brott på vilket 
fängelse kan följa om det är möjligt och inte är till men för utredningen.97 
Våra intervjupersoner har också uppgett att socialtjänsten mycket sällan är 
med vid underrättelse om åtalsunderlåtelse. 
De brister i socialtjänstens yttranden och vårdplaner som vi har konstaterat 
påverkar tingsrätternas möjligheter att bestämma lämpliga påföljder. 
Drygt 40 procent av yttrandena uppfyller inte lagens krav, utan saknar 
antingen en bedömning av om den unga har ett särskilt behov av åtgärder 
som syftar till att motverka ogynnsam utveckling eller en beskrivning av de 
planerade åtgärdernas art, omfattning och varaktighet. Kvalitetsbristerna i 
socialtjänstens yttranden medför att tingsrätten får bestämma påföljd utifrån 
ett bristfälligt underlag. Det försvårar möjligheterna att döma till de särskilda 
ungdomspåföljderna. Det kan medföra att påföljden inte blir den mest lämpliga 
och att liknande fall behandlas olika. 
I närmare 40 procent av samtliga ärenden som avgörs i tingsrätt inkommer 
yttrandet från socialtjänsten så sent till åklagaren att det inte finns 
någon möjlighet att hålla tidsfristen. Detta beror till ungefär lika stora delar 
på att socialtjänsten tar lång tid på sig att skriva yttrandet och att åklagaren 
beställer yttrandet för sent. 
Ansvaret fördelas på regering och myndigheterRiksrevisionen anser att ansvaret för de brister som granskningen har visat 
ligger på både regeringen och myndigheterna. 
Regeringen har det övergripande ansvaret för att följa upp hanteringen 
av unga lagöverträdare och är skyldig att ställa krav och prioritera vad myndigheterna 
ska göra då det behövs. Det har regeringen inte gjort när det gäller 
skyndsamhetsmålet och fristerna, trots att man bör ha varit väl medveten 
om de brister i tidshållningen som JO och Åklagarmyndigheten redovisat. 
Rikspolisstyrelsen och Åklagarmyndigheten har reagerat sent på bristerna 
i hanteringen av unga lagöverträdare. Rikspolisstyrelsen och Åklagarmyndigheten 
följer inte upp väsentliga uppgifter, till exempel tider för olika 
utredningsmoment och kostnader. Åklagarmyndigheten har inte heller sett 
till att yttranden från socialtjänsten kommer in i tid. Ingen av myndigheterna 
har tydligt uttalat att det särskilda skyndsamhetsmålet ska genomsyra hela 
hanteringen av unga lagöverträdare. Inte heller Domstolsverket har fastställt 
97 7 § LUL.

tydliga mål för handläggningen av ungdomsmål eller följt upp handläggningstider, 
trots att det är möjligt. 
Åklagarmyndigheten och polismyndigheterna har inte utvecklat tillräckliga 
rutiner och arbetssätt för den operativa verksamheten och inte heller för 
samverkan sinsemellan. 
Polismyndigheterna har inte heller ställt tydliga krav på att tidsmålen 
ska hållas och följt upp att så sker. Tingsrätterna har inte genomfört någon 
systematisk uppföljning av fristhållningen.
5.1.3 Konsekvenser av långa handläggningstider 
Vår slutsats är att de långa handläggningstiderna försämrar förutsättningarna 
för lagföring och kan leda till att förtroendet för rättsväsendet minskar. 
Långsam handläggning leder till försämrade förutsättningar för lagföring. 
Ju längre tid som går från det att ett brott begås, desto svårare blir 
det att prestera bevisning som håller för att lagföra någon. Vittnen hinner 
glömma viktiga detaljer och misstänkta får tid att enas om en gemensam 
version av det som hänt. 
Dröjsmål med utredningsåtgärder från de rättsliga myndigheterna sänder 
också ut signaler om att gärningen inte tas på allvar, eftersom det inte 
blir några omedelbara konsekvenser för gärningsmannen. 
Att det tar i genomsnitt två månader innan den misstänkta hörs i de 
ärenden som går till åtal, uppfattas dessutom som en mycket längre tid 
för en ung person än det gör för en vuxen. En utdragen process kan också 
upplevas som onödigt plågsam och minskar känslan av att rättegången och 
påföljden är en konsekvens av brottet.98 
För den som blivit utsatt för brott är det viktigt att få upprättelse. En utdragen 
process påverkar brottsoffret negativt. Offret kan känna sig övergivet 
av de myndigheter som har till uppgift att skydda och ställa till rätta. 
Om rättsväsendet misslyckas med att fastställa och utkräva ansvar för en 
ung människas lagbrott sänder det ut en signal om att det är lätt att slippa 
undan, något som kan medföra att den unga lättare riskerar att fortsätta sitt 
brottsliga beteende. Risken för återfall i brott kan därmed antas öka. 
Människor ska kunna lita på myndigheterna och på att lagar följs. När 
lagens krav på särskild skyndsamhet och frister för handläggning inte följs 
av ansvariga myndigheter får det konsekvenser för människors förtroende 
för rättsväsendet. När brott som i vissa fall har rimliga förutsättningar för 
lagföring inte klaras upp, riskerar förtroendet för rättsväsendet att påverkas 
negativt. 
98 Brå:s rapport (2002:18) Sju ungdomar om sin rättegång, där ungdomar belyser vikten av en kort handläggningstid. 

5.2 RekommendationerResultaten för unga lagöverträdares möte med rättsväsendet är inte tillfredsställande. 
Granskningen visar att handläggningen går för långsamt och att 
uppklaringen inte har ökat. I denna rapport har vi även påtalat de brister i 
förutsättningar för goda resultat som framkommit i vår granskning. 
Riksrevisionen anser att regeringen har ett ansvar för att myndigheternas 
hantering av ärenden med unga lagöverträdare inte är tillfredsställande. 
Regeringen har inte utnyttjat sina möjligheter till styrning och uppföljning av 
denna typ av ärenden. 
Riksrevisionen rekommenderar därför regeringen att göra följande:
• Slå fast i myndigheternas instruktioner eller regleringsbrev att särskild 
skyndsamhet gäller och se till att myndigheterna följer upp att detta mål 
uppfylls.
• Ge Socialstyrelsen i uppdrag att utreda och föreslå åtgärder för att förbättra kvaliteten i socialtjänstens yttranden samt förbättra samverkan 
mellan socialtjänsten och polis och åklagare. 
Riksrevisionen anser att Polisen, Åklagarmyndigheten och Sveriges Domstolar 
har ett självständigt ansvar för att hanteringen av unga lagöverträdare 
inte uppfyller lagens krav på särskild skyndsamhet och tidsfrister. 
Under den senaste tiden har Polisen och Åklagarmyndigheten vidtagit 
åtgärder för att kunna prioritera unga lagöverträdare. Rikspolisstyrelsen 
och länspolismästarna har i maj 2009 beslutat om en nationell satsning 
mot ungdomsbrottslighet.99 Syftet är att identifiera, analysera och därefter 
åtgärda de orsaker som gör att gällande regelverk inte följs fullt ut samt att 
åtgärda eventuella problem med ärendebalanser. 
Åklagarmyndigheten skriver också i sin verksamhetsplan för år 2009 att 
en nationell åtgärdsplan för ökad kvalitet i handläggningen och snabbare lagföring 
av ungdomar som begår brott ska tas fram och redovisas senast den 
31 december 2009. 
Riksrevisionen förordar att dessa angelägna satsningar görs bredare och 
mer samlat. Riksrevisionen rekommenderar därför att regeringen uppdrar 
åt Rikspolisstyrelsen, Åklagarmyndigheten och Domstolsverket tillsammans 
med tingsrätterna att gemensamt lämna förslag till åtgärder i ett rättskedjeperspektiv 
för att• förbättra styrningen och uppföljningen när det gäller hanteringen av 
unga lagöverträdare inom respektive organisation och i ärendeflödet 
mellan organisationerna• utveckla arbetssätt och rutiner för utredning och lagföring av unga 
lagöverträdare 
• säkra relevant kompetens för att hantera ungdomsärenden99 Rikspolisstyrelsen: inriktningsbeslut nationell satsning – ungdomsbrottsutredningar 2009-03-27, dnr PoA-100-1208/09.

• effektivisera samverkan i ärendehandläggningen, särskilt mellan polis- 
och åklagarmyndigheterna men även med domstolarna och den 
kommunala socialtjänsten.
Riksrevisionen anser därutöver att följande områden bör analyseras ytterligare 
av Rikspolisstyrelsen respektive Åklagarmyndigheten innan gemensamma 
förslag tas fram:
• Polisens initiala utredningsåtgärder och arbetssätt, särskilt mot bakgrund av den långa tidsåtgången innan den första fristen börjar löpa. 
• Åklagarnas rutiner och tekniska system för bevakning av frister och 
skyndsamhet mot bakgrund av de långa tiderna för handläggningen av 
unga lagöverträdare. Åklagarna skulle enligt vår bedömning själva kunna 
ha en samlad bild av ärendeflödet från anmälan till lagföringen i tingsrätt, med viss kompletterande information från polis och domstol.
• Åklagarens styrning av och informationsutbyte med polisen under 
förundersökningen mot bakgrund av den långa tidsåtgången och 
åklagarens ansvar för kvalitet i brottsutredningen. 
• Polisens respektive åklagarnas användning av särskilt utsedda handläggare av ungdomsärenden mot bakgrund av att så få av ungdomsärendena handläggs av de utsedda ungdomsutredarna och ungdomsåklagarna. 
• Underlaget för åklagares beslut att skriva av ärenden mot bakgrund av 
att det finns möjligheter att skapa bättre förutsättningar för lagföring 
genom att tidigt vidta relevanta utredningsåtgärder.

Referenser 
Lagar 
Rättegångsbalken (1942:740). 
Lagen (1964:167) med särskilda bestämmelser om unga lagöverträdare.
Lagen (1990:52) med särskilda bestämmelser om vård av unga.
Socialtjänstlagen (2001:453).
Polislagen (1984.387). 
FörordningarFörundersökningskungörelsen (1947:948).
Tryckfrihetsförordningen (1949:105).
Förordningen (1989:773) med instruktion för Rikspolisstyrelsen. 
Förordningen (1994:1763) med särskilda bestämmelser om unga 
lagöverträdare. 
Förordningen (1996:381) med tingsrättsinstruktion.
Polisförordningen (1998:1558).
Förordningen (2000:605) om årsredovisning och budgetunderlag.
Förordningen (2001:639) om registerföring m.m. vid allmänna domstolar 
med hjälp av automatiserad behandling.
Socialtjänstförordningen (2001:937).
Myndighetsförordningen (2007:515).
Förordningen (2007:971) med instruktion för Åklagarmyndigheten.
Förordningen (2007:1073) med instruktion för Domstolsverket.

Regeringens propositioner 
Prop. 1994/95:12 Handläggning av ungdomsmål.
Budgetpropositioner 2007–2009. 
UtskottsbetänkandenBet. 1999/00:FiU13, rskr 106.
Bet. 2000/01:FiU20, rskr. 101.
Bet. 2003/04:JuU1, rskr 50. 
Statens offentliga utredningarDir. 2007:151 och SOU 2008:111 Barn som misstänks för brott. 
Regeringens regleringsbrevRegleringsbrev för Rikspolisstyrelsen 2007–2009.
Regleringsbrev för Åklagarmyndigheten 2007–2009.
Regleringsbrev för Sveriges Domstolar 2007–2009. 
Material från myndigheternaRikspolisstyrelsens och polismyndigheternas årsredovisningar 2007–2008.
Rikspolisstyrelsen: Inriktningsbeslut nationell satsning – ungdomsbrottsutredningar 
2009-03-27, dnr PoA-100-1208/09 Rikspolisstyrelsen: Polisens 
hantering av ungdomsverksamhet (2009:2).
Polismyndigheternas verksamhetsplaner för år 2007–2008.
Överenskommelse mellan Polisen och åklagarkamrarna i Söderort 2008.
Överenskommelse mellan Polisen och åklagarkamrarna i Norrbotten 2008. 
Åklagarmyndighetens årsredovisningar för 2003–2008.
Åklagarmyndighetens verksamhetsplaner 2007–2009.
Metodstöd för lokal samverkan – ett bildspel från Åklagarmyndigheten.
Domstolsverkets årsredovisningar 2007–2008.
Brårapport 2002:18 Sju ungdomar om sin rättegång. 
Brårapport 2002: 19 Vad händer med unga lagöverträdare?

Bråbroschyr 2004 Kort om återfall i brott.
Bråbroschyr 2005 Kort om ungdomsbrottslighet.
Brårapport 2005:13 Vård för unga lagöverträdare – socialtjänstens insatser.
Brå rapport 2006:7. Ungdomar och brott åren 1995–2005.
Brårapport 2007:12. Misshandel mellan obekanta – kan fler brott klaras 
upp? Del I.
Brårapport 2009:1. Misshandel mellan obekanta: kan fler brott klaras upp? 
Del 2. 
Övrig litteraturFelipe Estrada & Sven Granath (2008). Brottsutvecklingen i Sverige fram till 
år 2007. 
Felipe Estrada & Janne Flyghed (2001). Den svenska ungdomsbrottsligheten. 
Anders Thunved & Britta Thunved (2007). Samhället och de unga 
lagöverträdarna. 
Michael Tärnfalk (2007). Barn och brott – En studie om socialtjänstens 
yttranden och straffprocessen för unga lagöverträdare. 
Revisionsrapport Göteborgs stad (2007). Socialtjänstens yttranden över 
unga som begår brott. 
Övriga uppgifterUppgifter ur belastningsregistret.
Uppgifter från Brå om återfall. 
Uppgifter från Brå om brottsutveckling.
Akter från åklagarkamrar, tingsrätter och polismyndigheter.

Bilaga 1: Bedömningsgrunder 
FörfattningarBedömningsgrunder finns i följande författningar:
• Rättegångsbalken (1942:740) (RB)
• Lagen (1964:167) med särskilda bestämmelser om unga lagöverträdare 
(LUL) 
• Polislagen (1984:387)
• Polisförordningen (1998:1558)
• Förordningen (1994:1763) med särskilda bestämmelser om unga 
lagöverträdare• Förundersökningskungörelsen (1947:948)
• Myndighetsförordningen (2007:515)
• Förordningen (1989:773) med instruktion för Rikspolisstyrelsen• Förordningen (2007:971) med instruktion för Åklagarmyndigheten• Förordningen (2007:1073) med instruktion för Domstolsverket• Förordningen (1996:381) med tingsrättsinstruktion• Förordningen (2000:605) om årsredovisning och budgetunderlagNedan följer en redogörelse för innehållet i respektive bestämmelse. 
2 § 3 polislagen samt 23 kap. 1 § första stycket och 
4 § andra stycket RBBrott som begåtts ska utredas av polisen. Om det inte finns någon anledning 
att fortsätta utredningen ska den läggas ned. 
20 kap. 6 § RBÅklagare ska, om inte annat är föreskrivet, väcka åtal för brott som hör under 
allmänt åtal.

6 § LULOm någon som inte har fyllt 18 år är skäligen misstänkt för ett brott på vilket 
fängelse kan följa, ska socialnämnden genast underrättas. 
7 § LULVid förhör med den som inte har fyllt 18 år och som är misstänkt för ett brott 
på vilket fängelse kan följa ska företrädare för socialtjänsten närvara om det 
är möjligt och det kan ske utan men för utredningen. 
3 § polislagenPolisen ska samarbeta med Åklagarmyndigheten och socialtjänsten och hålla 
socialtjänsten underrättad om förhållanden som behöver föranleda någon 
åtgärd. 
18 § förundersökningskungörelsen 
Förhör med någon som är under 18 år bör hållas av en person med särskild 
kompetens för uppgiften. 
2 § LULEn förundersökning mot den som inte fyllt 18 år ska, om det inte möter hinder, 
ledas av en åklagare eller polis, som med avseende på intresse och fallenhet 
för arbete med unga lagöverträdare är särskilt lämpad för uppgiften. 
4 § förordningen med särskilda bestämmelser om unga 
lagöverträdareMål i tingsrätt och hovrätt mot dem som inte fyllt 21 år ska fördelas på särskilda 
ungdomsrotlar, om det inte möter olägenheter. 
11 § LUL 
För den som misstänks för brott innan den fyllt 18 år ska åklagaren innan beslut 
fattas i åtalsfrågan inhämta yttrande från socialnämnden om gärningen 
är erkänd eller det annars finns skälig misstanke att den unge begått brottet. 
Ett sådant yttrande behöver inte inhämtas om brottet är ringa, om det är uppenbart 
att det finns förutsättningar för åtalsunderlåtelse eller om det annars 
är obehövligt. 

Om förundersökningen gäller brott på vilket fängelse kan följa ska, om 
möjligt, yttrandet begäras senast i samband med misstankedelgivningen. 
Yttrandet ska ange tidigare åtgärder och om det föreligger ett särskilt 
behov av åtgärder, som syftar till att motverka att den unga utvecklas ogynnsamt. 
Yttrandet ska också innehålla en redovisning av de åtgärder som avses 
vidtas. Åtgärderna ska redovisas i antingen ett ungdomskontrakt (frivillig 
vård enligt socialtjänstlagen) eller i en vårdplan (tvångsvård enligt LVU). Åtgärdernas 
art, omfattning och varaktighet ska framgå av ungdomskontraktet 
eller vårdplanen. Åklagaren kan också begära att yttrandet ska omfatta även 
den unges personliga utveckling och levnadsomständigheter i övrigt. 
25 § LUL 
Mål i tingsrätt och hovrätt mot den som inte har fyllt 21 år ska, om det inte 
möter hinder, handläggas av lagfarna domare som särskilt har utsetts av 
domstolen att handlägga sådana mål. Detsamma ska gälla i fråga om nämndemän 
som anlitas för tjänstgöring i sådana mål. I mål som rör brott på 
vilket endast böter kan följa får andra domare anlitas. 
4 § LUL 
En förundersökning mot den som inte har fyllt 18 år och som gäller brott på 
vilket fängelse kan följa ska bedrivas med särskild skyndsamhet. Förundersökningen 
ska avslutas och beslut i åtalsfrågan fattas så snart det kan ske 
och senast inom sex veckor från dagen för misstankedelgivning enligt 23 
kap. 18 § första stycket rättegångsbalken. 
Tidsfristen får överskridas endast om det är nödvändigt med hänsyn till 
att den misstänkte ska delta i medling med anledning av brott eller utredningens 
beskaffenhet eller andra särskilda omständigheter. 
2 § förundersökningskungörelsen 
Åklagarna och polisen ska regelbundet samråda för att motverka dröjsmål i 
förundersökningar mot dem som inte fyllt 18 år. 
18 § LULNär åklagare meddelat åtalsunderlåtelse för en person under 18 år ska den 
unga underrättas om detta vid ett personligt sammanträffande med åklagaren 
inom två veckor efter det att beslutet är fattat. 

29 § LUL 
Mål mot den som inte har fyllt 21 år ska alltid behandlas skyndsamt. 
Väcks allmänt åtal mot den som inte har fyllt 18 år för ett brott för vilket 
det är föreskrivet fängelse i mer än sex månader ska huvudförhandlingen ska 
hållas inom två veckor från den dag då åtalet väcktes. 
3 § myndighetsförordningen (2007:515)
Myndighetens ledning ansvarar inför regeringen för verksamheten och ska 
se till att den bedrivs effektivt och enligt gällande rätt och att den redovisas 
på ett tillförlitligt och rättvisande sätt. 
1 § och 2 § 2 förordningen (1989:773) med instruktion för 
Rikspolisstyrelsen 
Rikspolisstyrelsen är central förvaltningsmyndighet för polisväsendet och ska 
verka för planmässighet, samordning och rationalisering inom polisväsendet. 
Rikspolisstyrelsen ska även utveckla och precisera de mål och riktlinjer 
som riksdagen och regeringen lägger fast för polisverksamheten samt förmedla 
detta till polisorganisationen, 
3 kap. 5 a § polisförordningen (1998:1558)
Länspolismästaren ansvarar för polismyndigheten och ska se till att verksamheten 
bedrivs effektivt och enligt gällande rätt och att den redovisas på 
ett tillförlitligt och rättvisande sätt. 
1 § förordningen (2007:971) med instruktion för 
ÅklagarmyndighetenÅklagarmyndigheten ansvarar för åklagarverksamheten i landet. 
1 § förordningen (2007:1073) med instruktion för 
DomstolsverketDomstolsverkets uppgift är att ge administrativt stöd och service åt de allmänna 
domstolarna och ska i administrativt hänseende leda och samordna 
verksamheten för att skapa förutsättningar för en rättssäker verksamhet och 
se till att den bedrivs effektivt. I detta arbete ska verket iaktta domstolarnas 
självständighet. 

1 § förordningen (1996:381) med tingsrättsinstruktionLagmannen är administrativ chef för tingsrätten och ansvarar för verksamheten och ska se till att den bedrivs effektivt och enligt gällande rätt. 
6 § förordningen (2000:605) om årsredovisning och 
budgetunderlagÅrsredovisningens delar ska upprättas som en helhet och ge en rättvisande 
bild av verksamhetens resultat samt av kostnader, intäkter och myndighetens ekonomiska ställning. 
Uttalanden av riksdag och regeringDe senaste årens budgetpropositioner uttalar att ett av de viktigaste målen 
för rättsväsendet är att brottsuppklaringen ska öka. 
De senaste årens budgetpropositioner uttalar också att ett övergripande 
mål för politikområdet Rättsväsendet är att minska brottsligheten. Det kan 
ske dels genom att antalet förstagångsförbrytare minskar, dels genom att 
återfallen minskar. I fråga om unga lagöverträdare, som alltså redan begått 
brott, blir det viktiga att påverka den unga att upphöra med det brottsliga 
beteendet, det vill säga att se till att den inte återfaller i brott. 
I budgetpropositionen för 2008 betonas vikten av samverkan: ”För att 
de åtgärder som vidtas inom rättsväsendet ska vara verkningsfulla krävs 
samarbete även med aktörer som finns utanför rättsväsendet.” Man betonar 
vikten av en ”nära samverkan inom rättsväsendet och mellan rättsväsendets 
myndigheter, socialtjänsten, psykiatrin och andra huvudmän som har ansvar 
för den dömdes återanpassning till ett liv utan kriminalitet” för att minska 
brottsligheten bland personer som utvecklat en kriminell livsstil. 
Regeringen har i de senaste regleringsbreven uttalat att kvaliteten i polisens 
och åklagarnas brottsutredande arbete ska öka och att domstolarna ska 
bedriva sitt arbete på ett effektivt och rättssäkert sätt.

Bilaga 2: MetodbilagaHär följer en beskrivning av de metoder som använts i granskningen. Flera 
olika typer av data har samlats in på olika sätt och vid olika tidpunkter. Vi har i 
tur och ordning genomfört en första enkät, en aktgranskning, fyra fallstudier och 
en andra enkät. I slutskedet av granskningen har också sakkunniga referenspersoner 
använts för att säkra resultaten och slutsatserna. 
De olika delundersökningarna bygger i flera avseenden på de tidigare 
genomförda undersökningarna. Både urvalet till aktgranskningen och valet 
av fallstudier baseras på uppgifter som framkom i den första enkäten, och i 
fallstudierna undersöks flera av de uppgifter som framkom i aktgranskningen. 
Den andra enkäten fångar upp och klargör frågor som uppkommit i de 
tidigare delundersökningarna. Referenspersonernas bidrag fyller en liknande 
funktion. 
Undersökningsmodellen kan därmed sägas bygga på olika moment med 
betoning på kvantitativa respektive kvalitativa anslag, där resultaten i de 
tidigare momenten används i de senare (se figur nedan). 
Enkät 1(totaluppgifter)
Aktgranskning(urvalsundersökning)
Fallstudier(intervjuer)
Enkät 2(säkring av 
resultat)
Referenspersoner 
Enkät 1: Insamling av totaluppgifterAvsikten med den första enkäten har varit att samla in totaluppgifter som var 
nödvändiga för granskningen. Något urval har inte gjorts, utan enkäten rör 
uppgifter för landets samtliga polismyndigheter, allmänna åklagarkammare 
och tingsrätter. 
Enkäten innehöll bland annat frågor om• hur myndigheterna organiserar verksamheten för att hantera ungdomsärenden• huruvida de som hanterar unga lagöverträdare är särskilt utsedda för 
ändamålet• hur mycket resurser som avsätts för hantering av ungdomsärenden 
• uppgifter om antal och andel ungdomsärenden i förhållande till samtliga 
ärenden• uppgifter om handläggningstider och lagföringsandelar.

Dessa frågor har huvudsakligen besvarats av respektive myndighet, 
kammare och tingsrätt. Uppgifterna om handläggningstider och lagföringsandelar 
har tillsammans med uppgifter om återfallsandelar (som vid samma 
tidpunkt beställdes från Brå) utgjort underlag för valet av fallstudieorter. 
I enkäten efterfrågades också ärendelistor för första halvåret 2007: alla 
ungdomsmål som avgjordes i tingsrätt, alla ungdomsärenden som avgjordes 
av åklagare genom strafföreläggande eller åtalsunderlåtelse samt alla avskrivna 
ärenden hos polisen. Dessa uppgifter har sedan använts inför urvalet 
till aktgranskningen. 
Vissa av polisfrågorna har besvarats av Rikspolisstyrelsen och vissa av 
polismyndigheterna. Åklagarfrågorna har besvarats av Åklagarmyndigheten. 
Frågorna till tingsrätterna har till viss del besvarats av Domstolsverket och 
till viss del av tingsrätterna. 
AktgranskningFör hanteringen av varje lagöverträdare upprättas en akt hos tingsrätten, 
åklagarkammaren och polismyndigheten. I akterna finns uppgifter om de 
åtgärder som myndigheten vidtagit i det enskilda ärendet. 
Aktgranskningen bygger på ett riksövergripande, slumpmässigt urval av 
akter. 
Urval av akterDen totala populationen utgörs av unga lagöverträdare i åldern 15–17 år. 
Denna kan delas in i tre delpopulationer beroende på hur ärendet har avslutats 
– om åklagare eller polis skrev av det, om åklagaren utfärdade åtalsunderlåtelse 
eller strafföreläggande eller om det avgjordes i tingsrätt. 
Urvalet av akter avser unga lagöverträdare vars ärende avslutades under 
första halvåret 2007. Om vi valt en senare period hade det inte varit möjligt 
att granska andelen återfall som skett inom i snitt två år efter att personerna 
lagfördes, det vill säga in i år 2009. 
Det slumpmässiga urvalet är gjort utifrån listor över samtliga ärenden 
som avgjordes under första halvåret 2007 inom respektive delpopulation. 
(Listorna begärdes in i samband med första enkäten.) Akturvalet har alltså 
gjorts ur följande tre delpopulationer: 
1) Domstolsavgjorda ärenden100 med 2 873 unga lagöverträdare. Ur 
denna delpopulation har vi gjort ett urval på 150 personer.
100 Flera personer ingår ofta i ett ärende. Det som anges ovan är antal personer, eftersom urvalet har gjorts på personer. 
Antal ärenden under samma period var 2 356. 

2) Åklagaravgjorda ärenden101 med 4 429 unga lagöverträdare, genom 
strafföreläggande eller åtalsunderlåtelse. Ur denna delpopulation har vi gjort 
ett urval på 120 personer. 
3) 2 829 avskrivna ärenden med en ung misstänkt (genom beslut att inte 
inleda förundersökning eller att lägga ned förundersökningen). Ur denna 
delpopulation har vi gjort ett urval på 120 ärenden. 
Urvalet har skett i två steg. I ett första steg valdes slumpmässigt 102 
tingsrättsakter, 80 åklagarakter och 80 avskrivna akter från polisen. I ett 
andra steg valdes extra akter ut från de fyra domsagorna för fallstudier (48 
tingsrättsakter, 40 åklagarakter och 40 avskrivna polisakter). Sammanlagt 
bygger aktgranskningen på genomgångar av 390 akter. 
Genomförande och bearbetning av aktgranskningenFör att bearbeta informationen i akterna sammanställdes ett formulär, där vi 
förde in relevant information från akterna. Det är uppgifter om bland annat 
handläggningstider, brott- och ärendekaraktäristik, uppgifter om utredningsåtgärder, 
påföljder samt kompetens- och samverkansfrågor. Därtill tillkommer 
bakgrundsinformation av olika slag. 
Sedan beräknades förekomsten av olika företeelser genom antals- och 
andelsuppgifter samt medelvärden och andra spridningsmått. Resultaten 
sammanställdes i tabeller. 
Eftersom det andra urvalsförfarandet är ett strategiskt urval av endast 
fyra regioner behövde resultaten av aktgranskningen viktas för att nå generaliserbarhet. 
De fyra regionerna som fler akter valts ut från har fått en lägre 
vikt (= mindre betydelse) för att de slutliga resultaten inte ska påverkas av de 
specifika förhållandena i dessa fyra regioner. Utan ett sådant viktningsförfarande 
hade fler akter behövts för att nå generaliserbarhet. 
Avsikten är att kunna dra generella slutsatser utifrån dessa ärenden med 
tillräcklig grad av säkerhet. Det har däremot inte varit vår avsikt att uttala oss 
om de enskilda fallen. 
I samband med urvalsförfarandet samt viktningen och sammanställnigen av resultaten har vi fått statistisk experthjälp av Statisticon. 
101 Flera personer ingår ofta i ett ärende. Det som anges ovan är antal personer, eftersom urvalet har gjorts på personer. 
Antal ärenden under samma period var 4 075. 

Aktgranskning av avskrivna ärendenAktgranskningen av de 120 avskrivna ungdomsärendena skiljer sig i ett 
viktigt hänseende från de övriga två. Ett specifikt syfte med just denna 
delgranskning var att försöka visa i hur många fall polis och åklagare hade 
kunnat göra något mer för att slutföra förundersökningen och gå till någon 
form av lagföring. 
I denna delgranskning har vi delvis utgått från den metod som Brå har 
använt i sin undersökning av utredningsbarheten i misshandelsfall mellan 
obekanta.102 Vi har alltså bedömt ett antal parametrar i de avskrivna ärendena 
och deras handläggning hos polisen samt hur förundersökningen har 
letts av åklagaren (i de flesta av de granskade ärendena) eller polisen. Det 
har gällt ifall det har saknats åtgärder som uppenbart och rimligen i förhållande 
till brottets dignitet hade kunnat vidtas och om fallet skulle kunnat gå 
till lagföring eller om det varit korrekt att avskriva det. 
Detta har resulterat i följande slag av utfall:
• Ärenden som rimligen hade kunnat gå vidare till lagföring om mer eller 
bättre åtgärder hade vidtagits.
• Ärenden där det var korrekt att avskriva brottsmisstankarna.
• Ärenden som inte varit möjliga att bedöma. 
I bedömningarna har vi fått stöd av en erfaren före detta chefsåklagare. 
Fördjupande fallstudierPå basis av de totaluppgifter vi fått in från den första enkäten gjordes ett 
strategiskt val av fyra domsagor för fördjupande fallstudier. Syftet har varit 
att genomföra fallstudier baserade på intervjuer med beslutsfattare och 
handläggare (poliser, åklagare, domare och socialtjänst) på respektive ort för 
att få en fördjupad förståelse för myndigheternas hantering av unga lagöverträdare. 
Avsikten var också att se exempel på verksamheten i de domsagor 
som har lyckats väl och mindre väl med ungdomsärenden. 
Val av fallstudierFör fallstudier valdes fyra domsagor ut i form av två jämförbara par där det 
ena uppvisar goda resultat i förhållande till genomsnittet och det andra dåliga 
resultat (med avseende på handläggningstider, uppklaring och återfall). 
Den ena i respektive par kan dessutom klassas som storstadsdomsaga och 
den andra som landsortsdomsaga. 
102 Brå rapport (2007:12) Misshandel mellan obekanta – kan fler brott klaras upp? 

Domsagorna valdes utifrån de totaluppgifter (specificerat på åklagarkammare 
respektive tingsrätt) som vi har fått från Åklagarmyndigheten och 
Domstolsverket. Resultaten grundar sig på följande faktorer:
• Lagföringsandel för respektive åklagarkammare.
• Återfallsandel för respektive tingsrätt.
• Handläggningstider för respektive åklagarkammare (andel överskriden 
frist samt 80:e percentilen). 
Först gjordes en uppdelning mellan domsagor knutna till storstad 
respektive medelstor stad. De allra minsta domsagorna valdes bort i förväg 
och ingick inte i urvalet. Domsagor som inte längre finns kvar har inte heller 
ingått i urvalet. 
Ett särskilt poängsystem användes sedan för att få fram de domsagor 
som utifrån ovanstående faktorer uppvisade bäst respektive sämst resultat. 
Åklagarkammare och tingsrätter med bäst resultat inom varje resultatfaktor 
fick 100 poäng, medan den med sämst resultat fick 0 poäng. Poängsystemet 
tar därmed hänsyn till de relativa skillnaderna i resultat mellan tingsrätterna 
respektive åklagarkamrarna. 
Poängen för de tre delresultaten räknades samman. Lagföringsandel, 
återfallsandel och handläggningstider fick lika stor betydelse i bedömningen 
av domsagornas totala resultat, det vill säga en tredjedel var. 
Tingsrätternas handläggningstider ingår inte i poängräkningen, eftersom 
uppgifterna vid tiden för urvalsberäkningarna inte bedömdes som tillförlitliga.
103 I de fall det inte är helt entydigt vilken domsaga som har bäst respektive 
sämst resultat enligt poängberäkningen, alltså om flera domsagor har 
ungefär samma poäng, har tingsrättstiderna ändå fått vara utslagsgivande. 
Eftersom åklagardistrikten inte sammanfaller helt med domsagorna 
beräknades i vissa fall ett genomsnittligt resultat (efter summering eller 
delning av åklagarkamrarnas resultat). 
Utifrån detta har följande domsagor valts ut: Göteborg, Södertörn 
(Söderortsdelen), Växjö och Eskilstuna. 
Genomförande av fallstudierIntervjuer har genomförts med beslutsfattare och handläggare vid polis, 
åklagarkammare, tingsrätt och socialtjänst på de fyra utvalda orterna. Följande 
frågeområden behandlades i intervjuerna:
• Omfattning och inriktning på kriminaliteten bland unga.
• Mål, strategier, planer, prioriteringar och uppföljningar.
• Resurser och prioriteringar.
• Organisation.
103 Domstolsverket har dock senare inkommit med uppgifter av högre kvalitet.

• Kompetens.
• Rutiner och arbetssätt.
• Samverkan.
• Resultat och effekter samt orsaker till dessa.
• Tider och frekvenser för väsentligare arbetsmoment i ungdomsärenden. 
Intervjusvaren har använts för att fördjupa förståelsen för hur poliser, 
åklagare, tingsrätt och socialtjänst arbetar med unga lagöverträdare och vilka 
förutsättningar som finns för detta arbete. 
För fördjupad granskning av väsentligare arbetsmoment och deras tider 
och frekvenser, se bilaga 3 och 4. 
Enkät 2: Komplettering av uppgifter och säkring av 
resultatAvsikten med den andra enkäten var att säkerställa vissa uppgifter och 
resultat som framkom i granskningen. Enkäten innehåller därför frågor om 
sådant som behövt ytterligare bevisning för att dra slutsatser utifrån. 
Enkäten ställdes till samtliga polismyndigheter och åklagarkammare och 
berörde bland annat följande områden:
• Rimligheten m.m. i de bedömningar av tidsåtgång i väsentliga arbetsmoment som gjordes i de fyra utvalda polismyndigheterna och åklagarkamrarna.
• Möjligheten för polisen att handlägga enkla ungdomsärenden snabbare.
• Om och hur lämpligheten säkerställs när de utser särskild personal att 
arbeta med ungdomsärenden. 
• Samverkansfrågor kring några specifika arbetsmoment. 
• Försäkran om tidigare angivna uppgifter om antal ungdomsärenden och 
antal årsarbetskrafter som avsattes till ungdomsärenden. 
• Befintliga måldokument utöver centrala verksamhetsplaner. 
ReferenspersonerVåra referenspersoner är företrädare för de granskade myndigheterna, men 
personerna har inte varit berörda av granskningen i övrigt. Dessa personer 
har fått bedöma de preliminära slutsatserna och rekommendationerna. En 
av referenspersonerna har gjort en särskild kvalitetssäkring av delundersökningen 
om avskrivna ärenden.

Bilaga 3: Väsentliga arbetsmoment för 
polisenI denna bilaga har vi ställt samman uppskattningar av tidsåtgången och 
frekvensen för väsentliga arbetsmoment i polisens arbete med ungdomsärenden. Uppskattningarna har gjorts av 2–3 ungdomsutredare vid vardera 
fyra ungdomsenheter i StockholmSöderort, Göteborg, Eskilstuna och Växjö. 
Syftet har varit att belysa tidsåtgången och hur ofta olika arbetsmoment 
förekommer i två typiska ungdomsärenden. I det första fallet har vi valt ett 
snatteriärende, i det andra ett misshandelsärende. 
Uppskattningarna är gjorda utifrån ungdomsutredarnas egna erfarenheter. 
I första hand avser skattningarna hur förhållandena var under år 2007. 
Uppgifterna i denna bilaga har även ”remitterats” till samtliga polismyndigheter. 
I det sista avsnittet i denna bilaga återges polismyndigheternas 
svar. 
SnatterierDet vanligast förekommande ungdomsärendet som polisen utreder och 
åklagarna beslutar om är snatterier. Av totalt cirka 8 150 åklagaravgjorda 
ärenden är cirka en tredjedel snatterier. Den misstänkte är i de flesta fall 
tagen på bar gärning av en väktare eller butikskontrollant. Brottet är i princip 
uppklarat på plats och godset tillbakataget av väktaren eller butikskontrollanten. 
I vanliga fall förekommer inga tekniska undersökningar. 
I tabell 1 finns en summering av de tider och frekvenser ungdomsutredarna 
har skattat för olika arbetsmoment i ett typiskt snatteriärende. Enligt 
vår aktgranskning görs i genomsnitt 1,8 förhör i ett sådant ärende. 

Tabell 1 Genomsnittlig tidsåtgång i minuter m.m. för olika arbetsmoment i ett snatteriärende104
Arbetsmoment Vägd tid i 
snittSpridningFrekvens 
(min) LägstaHögsta(%-andel av ärendena)
Arbetsmoment vid förhör 
Kalla till förhör 18432100%
Förbereda sig för förhör 19432100%
Hålla förhör 3210120100%
Skriva ut förhör 
(de som skriver efteråt)2806375%
Samtal inför förhör + 
eftersamtal med förhörd 32453100%
Totalt förberedelser, 
förhör, efterarbete129 
Övriga arbetsmoment 
Genomföra slutdelgivning1556088%
Ställa samman förundersökningsprotokoll 
16560100%
Kontakt med åklagare 
(om direktiv o.d.)101014%
Kontakt med socialtjänsten 221029%
Skriva dagboksanteckningar och pm202034%
Hantera beslag och spår 
från brottsplats10305%
Topsa misstänkta10209%
Hantera enskilda anspråk 
(skadestånd)153010%
Kontakt med målsägande 
m.fl. 956053%
Ordna tolk till förhör223015%
Information om medling0,40523%
Övrigt0,201013%
Total genomsnittlig tid i 
minuter178

Källa: Skattningar av ungdomsutredare vid fyra polismyndigheter.
104 Avser ett genomsnitt av samtliga intervjupersoners bedömning av hur lång tid olika arbetsmoment brukar ta. Vi har därefter 
multiplicerat denna bedömning med det genomsnittliga antal förhör som har hållits i ett snatteriärende (1,8 förhör enligt vår 
aktgranskning). Detsamma gäller alla tidsuppgifter för arbetsmoment i samband med förhör i tabellen. Det innebär att genomsnittet för t.ex. topsning av misstänkta kan bli en minut i genomsnitt, eftersom många uppgivit att de inte alls topsar misstänkta 
snattare. De angivna uppgifterna om frekvens har vi tagit hänsyn till i sammanräkningen av den ovan redovisade vägda tiden i 
snitt.

Av tabell 1 framgår att ett typiskt snatteriärende tar knappt tre timmar för 
polisen att utreda. Cirka tre fjärdedelar av denna tid går åt till att förbereda, 
hålla och avsluta knappt två förhör. I princip är ärendet uppklarat på plats 
och vårdnadshavarna redan informerade. 
Bland övriga moment är det slutdelgivning, ställa samman FU-protokoll 
och kontakter med vårdnadshavare som tar tid vid snatterier. 
Det har också varit stor spridning på de skattade tiderna och några har 
uppgett att ett moment tar fem till tio gånger mer tid än andra. Spridningen 
är dock mindre när det gäller i vilken omfattning ett arbetsmoment förekommer 
i snatteriärenden. 
MisshandelsfallEtt genomsnittligt misshandelsfall omfattar betydligt fler arbetsmoment 
som ofta även tar betydligt längre tid att slutföra jämfört med ett snatterifall. 
I genomsnitt hålls 9,2 förhör i de misshandelsfall vi har granskat (här ingår 
då inte misshandelsfall som är särskilt komplicerade, där i genomsnitt 20 
förhör hålls enligt aktstudien). I tabell 2 finns en summering av de genomsnittliga 
tider och frekvenser ungdomsutredarna har skattat för olika arbetsmoment 
i ett typiskt misshandelsärende. 

Tabell 2 Genomsnittlig tidsåtgång i minuter m.m. för olika arbetsmoment i ett typiskt 
misshandelsärende105
Arbetsmoment Vägd tid 
i snittSpridningFrekvens(min)lägsta högsta%-andel av 
ärendenArbetsmoment i samband med förhörKalla till förhör 13846276100%
Förbereda sig för förhör 32346828100%
Hålla förhör271281 656100%
Skriva ut förhör187052272%
Samtal inför förhör + eftersamtal med 
förhörd 20492345100%
Totalt förberedelser, förhör och 
efterarbete1 123Övriga arbetsmoment i förundersökningenGenomföra slutdelgivning35306083%
Ställa samman FU-protokoll och expediera 381015096%
Kontakt med åklagare (om direktiv o.d.)26512072%
Kontakt med socialtjänsten 1026067%
Skriva dagboksanteckningar och pm, m.m. 30118079%
Hantera beslag och spår från brottsplats1526025%
Topsa misstänkta652050%
Begära in kriminaltekniska 
undersökningar 656019%
Begära in rättsintyg/journalanteckningar 1626072%
Hantera enskilda anspråk (skadestånd)623054%
Kontakt med målsägande, 
vårdnadshavare 41512069%
Genomföra husrannsakan2451205%
Skriva häktningspromemoria110302%
Ordna tolk till förhör529023%
Fotokonfrontationer292018040%
Leta vittnen 111012044%
Information om medling621043%
Övrigt5570 28%
Total genomsnittlig tid i minuter 1 410 

 
105 Avser ett genomsnitt av samtliga intervjupersoners bedömning av hur lång tid detta arbetsmoment brukar ta. Vi har därefter 
multiplicerat denna bedömning med det genomsnittliga antal förhör som har hållits i ett misshandelsärende enligt vår aktgranskning (9,2 förhör). Detsamma gäller alla tidsuppgifter för arbetsmoment i samband med förhör i tabellen. Uppgifterna 
om frekvens har vi tagit hänsyn till i sammanräkningen av tid i snitt. 

 Sammanställningen i tabell 2 ovan indikerar att ett typiskt misshandelsärende 
tar knappt 24 timmar för polisen att utreda. Jämfört med snatterier 
tar momenten i samband med förhör en större andel (80 procent) av den 
totala utredningstiden. Bland de övriga momenten är det fortfarande slutdelgivning, 
ställa samman FU-protokoll och kontakter med vårdnadshavare 
som tar mest tid utöver förhören. Därtill kommer kontakter med åklagare, 
fotokonfrontationer, skriva dagboksanteckningar och hantera beslag. Även 
i misshandelsfall är det en stor spridning på de skattade tiderna och några 
ungdomsutredare har uppgett att ett moment tar fem till tio gånger mer tid 
än andra. Spridningen är mindre när det gäller i vilken omfattning ett arbetsmoment 
förekommer i misshandelsfall. 
Avskrivna ärenden av polis och åklagareVår genomgång av avskrivna ärenden visar att polisen i dessa fall gör i 
genomsnitt 3,9 förhör per ärende. I avskrivna ärenden saknas också vissa av 
arbetsmomenten som görs i avslutade ärenden, till exempel slutdelgivning 
och information om medling. Andra moment torde kräva något mindre tid 
jämfört med avslutade ärenden, till exempel kontakter med socialtjänst och 
vårdnadshavare. I övrigt bedömer vi att arbetsmomenten i avskrivna ärenden 
är jämförbara med arbetsmomenten i ärenden som går till domstol. Arbetsmomentet 
förhör i de avskrivna ärendena står även för den största delen av 
tiden och antas ta ungefär lika lång tid som i de avslutade domstolsärendena. 
Mot denna bakgrund skattar vi att avskrivna ärenden tar cirka 35 procent 
av den tid som domstolsavgjorda ärenden tar106, det vill säga cirka 9 timmar. 
LUL 31-utredningar107I Brå:s rapport Barn som begår brott (2007:16) beskrivs vad polisen gör i så 
kallade LUL-utredningar. Utifrån dessa uppgifter bedömer vi att det i genomsnitt 
hålls 2,5 förhör med misstänkta, målsägare och vittnen i denna typ av 
ärenden och att det bör ta högst 6 timmar att genomföra en sådan utredning108.106 
3,9 förhör i avskrivna ärenden i genomsnitt delat med 9,2 förhör i domstolsärenden, dvs. 42 % av 24 timmar, med avdrag för 
moment som inte förekommer vid avskrivning av ett ärende. 
107 Utredning av brottsmisstankar mot person under 15 år enligt 31 § LUL.
108 Jämför avskrivna ärenden ovan: 2,5 förhör delat med 9,2, dvs. 27 % av 24 timmar, även här med avdrag för moment som inte 
förekommer i ett avskrivet ärende. 

Polismyndigheternas bedömning av rimligheten i de 
skattade tiderna och frekvenserna 
Nästan samtliga polismyndigheter har på vår förfrågan angivit att de uppgifter 
vi redovisat ovan är rimliga. Några polismyndigheter anser dock att snatteriärenden 
borde kunna gå mycket snabbare att slutföra. En polismyndighet 
anser att misshandelsärenden kan ta ett par timmar till, medan en annan 
anser att tiden här är lite väl tilltagen. Några pekar på att vissa moment i 
misshandelsärenden kan vara något komplicerade och ta längre tid, till exempel 
att hantera beslag, göra resor i samband med husrannsakan samt att 
hantera skadestånd.

Bilaga 4: Väsentliga arbetsmoment för 
åklagareVi har här ställt samman uppgifter över tidsåtgång och frekvens för väsentliga 
arbetsmoment i åklagarnas arbete med ungdomsärenden. Uppgifterna 
kommer från intervjuer med åklagare vid fyra åklagarkammare. De har varit 
åklagarkamrarna i Söderort, Göteborg, Eskilstuna och Växjö. Syftet med 
denna delundersökning har varit att belysa tidsåtgången och hur ofta olika 
arbetsmoment förekommer i två typiska ärenden, dels i ett som avslutas 
med åtalsunderlåtelse eller strafföreläggande, dels i ett som går vidare till 
domstol. I det första fallet har vi valt ett snatteriärende, i det andra ett misshandelsärende. 
Uppskattningarna är gjorda utifrån ungdomsåklagarens egen erfarenhet. 
I första hand avser skattningarna hur förhållandena var under år 2007. Vi 
har varit intresserade av att få en uppskattning av hur lång tid det angivna 
arbetsmomentet i mallen i genomsnitt har tagit för intervjupersonen. 
Uppgifterna i denna bilaga har även ”remitterats” till samtliga åklagarkammare. 
I det sista avsnittet i denna bilaga återges kamrarnas svar. 
SnatterierDet vanligaste ungdomsärendet som åklagarna själva fattar beslut om är 
snatterier. Brottet är här alltid erkänt och förundersökningsprotokollet innehåller 
få förhör och få andra dokument. 
I tabell 1 finns en summering av de tider och frekvenser som ungdomsåklagare vid fyra åklagarkammare har skattat för olika arbetsmoment i ett 
typiskt snatteriärende. 

Tabell 1 Snatterifallet109
Arbetsmoment Vägd tid i 
snittSpridningFrekvens 
(min)lägsthögst(%-andel av 
alla ärenden)
Arbetsmoment i samband med förundersökningenLäsa 
inkommet ärende (anmälan plus 
övriga handlingar)9515100%
Skriva direktiv0,0307,53%
Begära yttrande från socialtjänsten 0,1012,54%
Kontakter med polisen0,107,59%
Arbetsmoment i samband med beslut i 
åtalsfråganLäsa igenom förundersökning och 
yttrande, komplettera, besluta i åtalsfrågan9515100%
Kontakter med vårdnadshavare301028%
Skicka kallelser till misstänkt, vårdnadshavare, 
socialtjänst 9212,5100%
Hantera enskilda anspråk (skadestånd)10550%
Underrättelse om åtalsunderlåtelse 
m.m. (s.k. skällning) 221530100%
Övrigt 10405%
Genomsnittlig tid i minuter 54

Ett snatterifall går enligt de intervjuade ofta mycket snabbt att handlägga och 
enligt uppskattningarna tar ett genomsnittligt ärende knappt en timme. 
MisshandelEtt genomsnittligt misshandelsfall omfattar betydligt fler arbetsmoment och 
tar ofta betydligt längre tid att handlägga. I genomsnitt hålls 9,2 förhör i de 
misshandelsfall vi har granskat i vår aktgranskning. Då ingår inga särskilt 
komplicerade ärenden, till exempel ett fall där 40 förhör hölls. I tabell 2 finns 
en summering av tider och frekvenser som ungdomsåklagarna vid våra fyra 
åklagarkammare har skattat för olika arbetsmoment i ett genomsnittligt 
misshandelsärende. 
109 Tidsuppgifterna i tabellen är ett genomsnitt av de tidskattningar som ungdomsåklagarna gjort. Ibland har man angett ett intervall, 
t.ex. 5–10 minuter. Då har vi angett 7,5 minuter. Uppgifterna om frekvens har vi tagit hänsyn till i sammanräkningen av tid i snitt. 
Dessa uppgifter finns med för att åskådliggöra skillnaderna i frekvens. 

Tabell 2 Genomsnittlig tidsåtgång m.m. för arbetsmoment i ett misshandelsfall110
ArbetsmomentTidSpridningFrekvens 
(min)Lägstahögsta(%-andel av 
ärendena)
Arbetsmoment i samband med 
förundersökningen
Läsa igenom inkommet ärende (anmälan 
plus ev. övriga handlingar)191032.5100%
Skriva direktiv16522,581%
Besluta om (hantera) tvångsmedel147,53074%
Begära yttrande från socialtjänsten 137,525100%
Begära offentlig försvarare och 
målsägarbiträde1825077%
Kontakter med polisen4820105100%
Slutdelgivning 402020%
Påminna polisen om att hålla fristen1133046%
Arbetsmoment i samband med 
beslut i åtalsfrågan
Läsa förundersökningen/yttrandet, 
komplettera, besluta i åtalsfrågan6920150100%
Kontakter med vårdnadshavare2406068%
Skriva stämningsansökan3710105100%
Skicka kallelser till misstänkt, vårdnadshavare, 
socialtjänst 301560%
Hantera enskilda anspråk 
(skadestånd)14522,567%
Föra talan i domstolen
Föra talan i ärendet i domstolen 156105240100%
Förbereda domstolsförhandling261545100%
Totalgenomsnittlig tid i minuter470 

Ett misshandelsärende tar enligt våra intervjuade i genomsnitt 7,8 timmar 
att handlägga, varav tiden i domstol är det tidsmässigt dominerande arbetsmomentet. 
Därnäst tar det lång tid att läsa och besluta i ärendet, skriva 
stämningsansökan och hålla kontakten med polisen.
110 Tidsuppgifterna i tabellen är ett genomsnitt av de tidskattningar som ungdomsåklagarna gjort. Ibland har man angett ett intervall, 
t.ex. 5–10 minuter. Då har vi angett 7,5 minuter. Uppgifterna om frekvens har vi tagit hänsyn till i sammanräkningen av tid i snitt. 
Vi har med dessa uppgifter för att åskådliggöra skillnaderna i frekvens. 

Åklagarkamrarnas bedömning av rimligheten i de 
skattade tiderna och frekvenserna 
De åklagarkammare som har svarat på vår förfrågan anser att dessa tider är 
rimliga, även om några enstaka åklagarkammare påpekar att det är svårt att 
mäta sådana tider.


