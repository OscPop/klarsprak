RiR 2009:4 

Swedfund International AB 
och samhällsuppdraget 


ISBN 91 978 7086 176 5 
RiR 2009:4 
Tryck: Riksdagstryckeriet, Stockholm 2009 


Regeringen Datum 2009-05-18 
Utrikesdepartementet Dnr 33-2008-0196 

Swedfund International AB och samhällsuppdraget 

Riksrevisionen har granskat Swedfund International AB. Resultatet av 
granskningen redovisas i denna granskningsrapport. 

Företrädare för Regeringskansliet och Swedfund International AB har fått 
tillfälle att faktagranska och i övrigt lämna synpunkter på utkast till rapport. 

Rapporten överlämnas till regeringen i enlighet med 9 § lagen (2002:1022) 
om revision av statlig verksamhet m.m. Rapporten överlämnas samtidigt till 
Riksrevisionens styrelse. 

Rapporten innehåller slutsatser och rekommendationer som avser 
Swedfund International AB. Riksrevisionen kommer att följa upp 
granskningen. 

Riksrevisor Eva Lindström har beslutat i detta ärende. Revisionsdirektör 
Gunilla Lundquist har varit föredragande. Granskningsenhetschef 
Gina Funnemark, revisionsdirektör Cristina Eriksson och revisionsledare 
Maria PereswetoffMorath har medverkat vid den slutliga handläggningen. 

Eva Lindström Gunilla Lundquist 

För kännedom: 

Swedfund International AB 


Innehåll 

Sammanfattning 7 

1 Inledning 13 

1.1 Motiv för granskning 13 
1.2 Revisionsfrågor 13 
1.3 Bedömningsgrunder 14 

1.4 Regeringskansliet sköter förvaltningen av bolag 16 

1.5 Metod, genomförande och avgränsningar 16 
1.6 Disposition 17 

2 Beskrivning av Swedfund 19 
2.1 Verksamheten 19 
2.2 Organisationen 20 

2.3 De ekonomiska förutsättningarna 22 
2.4 Investeringarna 24 

2.5 Ekonomiska mål 25 

2.6 Swedfunds systerorganisationer i Europa 27 
2.7 Sammanfattning 28 

3 Swedfunds uppdrag 29 

3.1 Politiken för global utveckling (PGU) 29 

3.2 Regeringens styrning av Swedfund 31 

3.3 Swedfunds återrapportering till regeringen 33 

3.4 Sammanfattande iakttagelser 33 

4 Swedfunds investeringsarbete 35 

4.1 En omarbetad investeringsprocess 35 

4.2 Fördelningen av utbetalda medel i aktiekapital och lån 38 

4.3 Antal projekt och medel fördelat på länder 40 

4.4 Swedfund ska vara en marknadskompletterande aktör 41 

4.5 Swedfund investerar i riskkapitalfonder 42 

4.6 Sammanfattande iakttagelser 45 

5 Uppföljning och rapportering av investeringar 47 

5.1 Uppföljning av investeringsprojekten 47 

5.2 Uppföljning när Swedfund lämnar en investering 49 

5.3 Sammanfattande iakttagelser 49 

6 Analys av projektinvesteringarna och kapitalförvaltningen 51 

6.1 Ekonomisk analys av åren 2000–2008 51 

6.2 Bolagets kapitalförvaltning 54 

6.3 Sammanfattande iakttagelser 56 


7 Slutsatser och rekommendationer 59 
7.1 Styr regeringen Swedfund i enlighet med riksdagens beslut? 59 
7.2 Bedriver Swedfund verksamheten i linje med regeringens beslut? 60 
7.3 Har bolaget en ändamålsenlig styrning av verksamheten? 61 
7.4 Rekommendationer 63 

Referenser 65 

Bilaga 1 Bolagsordning för Swedfund International AB 67 
Bilaga 2 Ägarens riktlinjer till Swedfund International AB 71 
Bilaga 3 Sammanställning av Development Financial Institutions 73 
Bilaga 4 Metod för analys av investeringarnas avkastning 75 


Sammanfattning 

Riksrevisionen har granskat Swedfund International AB, som är ett 
statligt helägt bolag med samhällsuppdrag. Swedfund ska bidra till 
målen för Sveriges politik för global utveckling och det svenska 
utvecklingssamarbetet, genom investeringar som bidrar till en hållbar 
ekonomisk utveckling i de länder där investeringar görs. 

Riksrevisionen har granskat hur Swedfund fullföljer sitt uppdrag 
och hur regeringen har styrt bolagets verksamhet utifrån riksdagens 
beslut. 

Regeringen styr Swedfund i linje med riksdagens 
beslut om politiken för global utveckling 

Riksrevisionens bedömning är att regeringen har anpassat styrningen 
av Swedfund efter riksdagens beslut angående politiken för global 
utveckling. 

I bolagsordningen anges att Swedfunds verksamhet ska vara att 
utveckla och förvalta en investeringsportfölj bestående av aktier, lån 
och garantier. Swedfund ska investera i företag i utvecklingsländer och 
i länder i Östeuropa som inte är EU-medlemmar. Av bolagsordningen 
framgår också att verksamheten, utifrån de övergripande målsättningarna, 
dessutom ska bedrivas på ett affärsmässigt sätt. 

Swedfund har även fått ägardirektiv med riktlinjer för bolagets 
verksamhet. I ägardirektiven från och med 2007 preciserade ägaren 
bolagets mål genom att ange en prioritetsordning: 

1. Utvecklingsmål 
2. Lönsamhetsmål 
3. Samverkan med näringslivet 
Genom ägardirektivet 2008 fick bolaget i uppdrag att i årsredovisningen 
redovisa verksamhetens utvecklingseffekter, fördelat på pågående 
och avslutade investeringar. 

Projektens förväntade utvecklingseffekter ska vara avgörande vid 
behandling av och beslut om eventuella investeringar. Enligt styrelsen 
och ägaren ska bolaget dock inte investera i projekt som inte är lönsamma 
– oavsett utvecklingseffekterna. 

Swedfund International AB och samhällsuppdraget 7 riksrevisionen 


Behov av förtydliganden i styrdokumenten 

Riksrevisionen anser att vissa formuleringar i bolagsordningens verksamhetsföremål, 
liksom i ägardirektivet, är oklara och går att tolka på 
olika sätt. I samband med intervjuer med Swedfunds styrelse har det 
också framkommit tvekan vad gäller tolkningen av vissa begrepp i 
bolagsordningen. 

Riksdagen har till exempel understrukit betydelsen av en tredimensionell 
syn på hållbar utveckling som inkluderar sociala, ekonomiska 
och miljömässiga aspekter. Riksrevisionen ifrågasätter därför varför 
bolagsordningen anger det mer begränsade begreppet hållbar 
ekonomisk utveckling som mål för bolagets investeringar. 

Riksrevisionen poängterar även att målet om att Swedfund ska 
samverka med svenskt näringsliv i sina investeringar måste ses i skenet 
av den svenska principen om obundet bistånd. Detta framgår inte ur 
skrivningarna i ägardirektivet. 

Riksrevisionen anser att det finns anledning att se över bolagsordningen 
och ägardirektivet. Formuleringarna kan förtydligas och 
begreppen renodlas. 

Den marknadskompletterande rollen bör ses över 

Swedfund ska enligt ägardirektivet undvika konkurrens med kommersiella 
finansiella aktörer, det vill säga vara marknadskompletterande. 
Investeringsprojekten ska vara sådana att det inte bedöms finnas 
finansiärer på den privata marknaden. 

Inför en investering gör Swedfund emellertid sällan någon utvärdering 
av huruvida projekten kan finansieras av någon annan. Samtidigt 
kan det ifrågasättas om och hur det är möjligt att säkerställa 
huruvida det finns alternativa finansiärer till investeringarna i utvecklingsländer. 
Kravet på att bolaget ska undvika konkurrens med 
kommersiella finansiella aktörer kan därför ifrågasättas och bör ses 
över. 

Utvecklingsmålet har stått tillbaka för lönsamheten 

Ägaren har beslutat att utvecklingseffekterna ska vara avgörande för 
valet av investeringar och bolaget har under senare år strävat efter att 
uppfylla detta. Swedfunds investeringsprocess och uppföljningsarbete 
har utvecklats, och bolaget har arbetat med att strukturera beslutsundelagen. 
Bland annat har en kvalitetssäkringsprocess inrättats. Den innebär 
att flera medarbetare bedömer projekten utifrån lönsamhet och 

riksrevisionen 8 Swedfund International AB och samhällsuppdraget 


potentiella utvecklingseffekter, inte bara den investeringsansvarige 
själv. Styrelsen menar dock att bolaget behöver göra mer inom området 
eftersom kvaliteten i underlagen fortfarande är varierande. 

Swedfunds investeringar har främst motiverats utifrån ett ekonomiskt 
perspektiv. Investeringarnas finansiella utveckling och resultat 
följs upp noggrant och regelbundet. 

De förväntade utvecklingseffekterna har däremot ofta varit övergripande 
formulerade i investeringsbesluten. Uppföljningen har också varit 
begränsad och övergripande. 

Riksrevisionen anser att bolaget bör fortsätta förbättringen av 
arbetet med projektens utvecklingseffekter och i större utsträckning 
formulera mätbara utvecklingsmål. 

Swedfund investerar i riskkapitalfonder 

Den tyngd som lagts vid projektens ekonomiska resultat framgår även 
av att Swedfund investerar i riskkapitalfonder som bland annat av 
skattemässiga skäl förlagts i länder och regioner som OECD benämner 
som tax havens. Det kan ifrågasättas om detta ligger i linje med 
Swedfunds uppdrag att bidra till utvecklingseffekter. 

Riskkapitalfonder är fonder som i sin tur köper aktier i olika företag. 
Fonderna är ofta geografiskt fokuserade eller inriktade mot särskilda 
branscher. Swedfund engagemang i riskkapitalfonder har ökat. 

Det finns risk för att Swedfunds möjlighet till insyn är begränsad 
vid investeringar i riskkapitalfonder, liksom möjligheterna att påverka 
företagen som fonderna investerar i. 

Riksrevisionen gör bedömningen att Swedfunds engagemang i 
riskkapitalfonder bör ses över utifrån bolagets uppdrag. 

Ytterligare kapitaltillskott kräver analys 

Det ekonomiska mål som ägaren har satt upp för Swedfunds verksamhet 
är att den genomsnittliga avkastningen på eget kapital före skatt 
ska motsvara den genomsnittliga statsskuldräntan med ett års löptid. 
Nivån på avkastningsmålet har inte justerats sedan dess tillkomst 2002. 
Swedfund har nått sitt ekonomiska mål med god marginal under den 
senaste femårsperioden. 

Swedfund har ett totalt eget kapital på cirka 2 miljarder kronor. 
Bolaget har vid flera tillfällen fått kapitaltillskott beslutade av riksdagen 
och har under 2008 och 2009 begärt ytterligare kapitaltillskott från 
staten. Ägaren har emellertid inte gjort en finansiell analys av bolagets 

Swedfund International AB och samhällsuppdraget 9 riksrevisionen 


reella kapitalbehov, vilket är motiverat före ytterligare kapitaltillskott. 
Dessutom bör regeringen i det sammanhanget också redogöra för 
riksdagen om bolagets framtida inriktning, storlek och roll inom det 
svenska utvecklingssamarbetet. Det finns även anledning att se över 
avkastningsmålet för bolaget. 

Ökad investeringsvolym 

Swedfunds investeringsvolym har ökat markant under senare år. 
Investeringarna via lån har ökat i förhållande till andelen aktiekapital. 
Andelen satsningar i riskkapitalfonder har också ökat. Lån kan anses 
vara en säkrare form av investering med årliga ränteintäkter och kräver 
betydligt mindre engagemang av Swedfund, till skillnad från direktinvesteringar 
via aktiekapital. Även investeringar som görs i riskkapitalfonder 
kräver mindre engagemang av Swedfund. 

Riksrevisionen betonar att investeringar via riskkapitalfonder, men 
även lån, inte går att påverka och följa upp i samma utsträckning som 
direktinvesteringar i aktiekapital. Vid direktinvesteringar i företag är 
Swedfund i regel berättigad till en plats i styrelsen. Möjligheterna att 
följa upp projektens utvecklingseffekter försvåras vid investeringar via 
lån och riskkapitalfonder. 

Höga administrations- och förvaltningskostnader 

En analys av avkastningen för aktierespektive låneportfölj visar att 
Swedfund har relativt höga administrations- och förvaltningskostnader. 
Granskningen visar att kostnaderna sänker aktie- och låneportföljens 
avkastning med i snitt 6,5 procentenheter. 

När kostnaderna dras bort blir låneportföljens genomsnittliga 
avkastning negativ. Aktieportföljens avkastning, det vill säga resultatet 
vid försäljningar av aktieinnehav är dock fortfarande relativt god i förhållande 
till valda index. 

Riksrevisionen bedömer att det finns anledning att göra en noggrann 
genomlysning av Swedfunds administrations- och förvaltningskostnader 
för investeringarna. 

Brister i kapitalförvaltningen 

Swedfunds placeringspolicy beslutas av styrelsen. Den är dock bristfällig, 
med bland annat vaga målformuleringar. Ett antal begrepp i 

riksrevisionen 10 Swedfund International AB och samhällsuppdraget 


policyn är dessutom inte alls definierade, och vissa riktlinjer är motstridiga. 


De gällande förvaltnings- och upplåningsavtalen har inte varit föremål 
för upphandling eller omförhandling på 11 respektive 13 år, och 
förutsättningarna ser i dag annorlunda ut. 

Riksrevisionens bedömning är att policyn kan förbättras betydligt 
och att styrelsen har varit passiv vad gäller kapitalförvaltningen. 

Rekommendationer 

Riksrevisionens bedömning är att regeringen har anpassat styrningen 
av Swedfund International AB efter riksdagens beslut angående 
politiken för global utveckling. 

Bolaget har strävat efter att leva upp till regeringens styrning och 
krav. Granskningen ger emellertid Riksrevisionen anledning att lämna 
nedanstående rekommendationer. 

Riksrevisionen rekommenderar regeringen att 

• 
förtydliga Swedfunds bolagsordning och ägardirektiv, 
• 
se över kravet på Swedfunds marknadskompletterande roll, 
• 
utvärdera Swedfunds reella kapitalbehov och anpassa 
avkastningsmålet till Swedfunds rådande förutsättningar, 
• 
utarbeta riktlinjer för statliga verksamheters engagemang i så 
kallade tax havens. 
Riksrevisionen rekommenderar Swedfund International AB att 

• 
precisera investeringarnas utvecklingseffekter och förbättra 
uppföljningen i linje med regeringens ägardirektiv, 
• 
överväga i vilken utsträckningen Swedfund ska verka genom 
riskkapitalfonder, 
• 
se över kostnaderna för aktie- och låneportföljen, 
• 
göra en översyn av bolagets kapitalförvaltning. 
Swedfund International AB och samhällsuppdraget 11 riksrevisionen 


1 Inledning 

Swedfund International AB (hädanefter kallat Swedfund) bildades 1978 
som en stiftelse, men omvandlades 1991 till ett statligt helägt aktiebolag. 
Swedfund ska genom investeringar i utvecklingsländer och länder i 
Östeuropa bidra till att nå målen för Sveriges politik för global utveckling 
och det svenska utvecklingssamarbetet. Bolaget är därmed ett bolag med 
särskilt samhällsuppdrag enligt regeringen.1 

1.1 Motiv för granskning 
Riksrevisionen har beslutat att statliga bolag med samhällsuppdrag särskilt 
ska granskas för att belysa hur bolagen hanterar avvägningen mellan uppdragen 
och övriga krav som ställs. Riksrevisionens granskning av Swedfund 
ingår som en del i denna granskningsinriktning. 

Swedfunds samhällsuppdrag är att bidra till utveckling i fattigare länder 

samtidigt som verksamheten ska bedrivas affärsmässigt. Regeringen har 

ställt krav på att bolagets investeringar ska leda till utvecklingseffekter, men 

de ska samtidigt vara lönsamma. Detta skiljer Swedfunds verksamhet från 

annan biståndsverksamhet. 

Swedfunds investeringsprocess och uppföljning av genomförda 

investeringsbeslut har omarbetats under senare år, för att skapa ökad 

tydlighet och bättre struktur. Samtidigt ställs det även höga krav på bolaget 

att systematiskt bedöma och redovisa verksamhetens utvecklingseffekter. 

Bolaget har ökat sina investeringar under senare år och fått omfattande 

kapitaltillskott från ägaren. Swedfund hade vid utgången av år 2008 ett totalt 

eget kapital på drygt 2 miljarder kronor. Det är väsentligt att bolagets kapital


förvaltning fungerar väl. 

Mot denna bakgrund beslutade Riksrevisionen att granska Swedfunds 
uppdrag och verksamhet. 

1.2 Revisionsfrågor 
Den övergripande frågeställningen i granskningen är huruvida Swedfunds 
verksamhet bedrivs i linje med riksdagens beslut. 

1 Regeringens skrivelse till riksdagen 2007/08:120. 

Swedfund International AB och samhällsuppdraget 13 riksrevisionen 


I syfte att ge svar på frågan ska följande revisionsfrågor besvaras: 

• 
Styr regeringen Swedfund i enlighet med riksdagens beslut? 
• 
Bedriver Swedfund verksamheten i linje med regeringens beslut? 
• 
Har bolaget en ändamålsenlig styrning av verksamheten? 
1.3 Bedömningsgrunder 
Bedömningsgrunder är den samlade grund utifrån vilken Riksrevisionen 
bedömer sina iakttagelser och drar sina slutsatser i en granskning. Nedan 
görs en beskrivning av de bedömningskriterier och normer som är aktuella 
i granskningen av Swedfund. 

1.3.1 Bolagets uppdrag 
Bolaget bildades genom att stiftelsen Swedfund omvandlades till ett aktiebolag 
via ett regeringsbeslut 1991.2 

Enligt bolagsordningen ska Swedfunds verksamhet bidra till målen för 

politiken för global utveckling3 vars övergripande mål är rättvis och hållbar 

global utveckling. Dessutom ska Swedfund bidra till målen för svenskt 

utvecklingssamarbete, som är att skapa förutsättningar för fattiga människor 

att förbättra sina levnadsvillkor. Avseende länder i Östeuropa är målet att 

underlätta EU-integrationen genom att bedriva reformsamarbete.4 

Swedfund ska verka genom investeringar som bidrar till hållbar ekonomisk 

utveckling i de länder där de görs. Investeringarna består av aktier, lån eller 

garantier till företag i utvecklingsländer samt länder i Östeuropa som inte är 

EU-medlemmar. Utifrån de övergripande målen ska verksamheten bedrivas 

på ett affärsmässigt sätt. 

Till grund för Riksrevisionens bedömning ligger även ägarens, det vill 

säga regeringens, ägardirektiv till bolaget som beslutats på bolagsstämma. 

De senaste tre åren har ägaren i ägardirektivet angett en prioritetsordning 

för Swedfunds övergripande mål.5 

2 Regeringsbeslut 1991-09-26. 

3 Prop. 2002/03:122, bet. 2003/04:UU3, rskr. 2003/04:112. 

4 Skr. 2004/05:109, bet. 2004/05:UU12, rskr. 2004/05:299 och prop. 2007/08:1, 
bet. 2007/08: UU2, rskr. 2007/08:65. 

5 Ägarens riktlinjer till Swedfund 2007-04-17, 2008-04-17 samt 2009-04-17. 

riksrevisionen 14 Swedfund International AB och samhällsuppdraget 


1.3.2 Styrning av aktiebolag 
Swedfund ska, liksom alla andra aktiebolag, följa aktiebolagslagens6 
bestämmelser och annan bolagsrättslig reglering. Dessa utgör också 
bedömningsgrund för granskningen. 
Ett aktiebolag är en juridisk person. Formerna för att styra aktiebolag 
ägda av staten skiljer sig inte från aktiebolag med andra ägare. Reglerna i 
aktiebolagslagen är tillämpliga och några särskilda regleringar därutöver 
motsvarande till exempel förordningar och regleringsbrev för statliga myndigheter 
finns inte för bolagen.7 I sin egenskap av företrädare för statens 
ägande av bolag lyder regeringen således under samma regler som andra 
aktieägare. Innebörden av detta är bland annat att bolagsstämman är 
bolagets högsta beslutande organ och aktieägarnas forum för att fatta 
beslut om bolagets angelägenheter. Bolagsstämman beslutar bland annat 
om ändringar i bolagsordningen8 och utser bolagets styrelse och revisorer. 
Bolagsordningen registreras vid Bolagsverket. I bolagsordningen finns 
de viktigaste reglerna angående styrning, syftet (om sådant förekommer) 
och verksamhetsföremålet. 
Styrelsen leder bolagets verksamhet, fattar strategiska beslut, tillsätter 
verkställande direktör och har rätt att företräda bolaget inom ramen för 
förvaltningen. Verkställande direktören leder den löpande verksamheten 
och företräder bolaget. 
Bolagsstämman kan ge stämmoanvisningar, eller så kallade ägardirektiv, 
till styrelsen och verkställande direktören. Även styrelsen kan ge anvisningar 
till verkställande direktören. När bolagsstämman beslutat om en stämmoanvisning 
ska bolagsstyrelsen pröva att direktiven inte strider mot aktiebolagslagen, 
årsredovisningslagen eller bolagsordningen. 
Ägardirektiv har fördelarna att de är dokumenterade och har en relativt 
klar rättslig ställning, till exempel när det gäller prövningsskyldighet, lydnadsplikt 
och ansvarsfrågor. Därigenom bidrar direktiven till en tydlig och 
öppen styrning och till möjlighet att vid nästkommande stämma följa upp 
hur verksamheten bedrivits i förhållande till de direktiv som getts. 
Om ett bolags verksamhet helt eller delvis ska ha ett annat syfte än att 
ge vinst till aktieägarna, ska detta anges i bolagsordningen.9 

6 Aktiebolagslagen (2005:551). 
7 Undantag finns, till exempel Dramaten AB och Operan AB för vilka det årligen ställs ut 
regleringsbrev. 
8 3 kap. 4 § aktiebolagslagen (2005:551). 
9 3 kap. 3 § aktiebolagslagen (2005:551). 

Swedfund International AB och samhällsuppdraget 15 riksrevisionen 


1.4 Regeringskansliet sköter förvaltningen av bolag 
Inom Regeringskansliet är förvaltningen av de statligt ägda bolagen koncentrerad 
till en särskild enhet på Näringsdepartementet. Sammanlagt 
förvaltar Näringsdepartementet 42 bolag, men ytterligare 12 bolag förvaltas 
av andra departement. Swedfund förvaltas av Utrikesdepartementet, som 
även ansvarar för AB Svensk Exportkredit. 

1.5 Metod, genomförande och avgränsningar 
Riksrevisionens granskning gäller i första hand Swedfund. Därutöver har 
granskats hur regeringen, genom Utrikesdepartementet, styr bolaget. 

Som underlag för analysen av Swedfund och dess verksamhet har 

Riksrevisionen genomfört intervjuer med företrädare för bolaget, samtliga 

styrelseledamöter och personer som anlitas av Swedfund för externa 

styrelseuppdrag. Vidare har de investeringsansvariga på Swedfund besvarat 

en enkät. 

Riksrevisionen har också tagit del av dokument som bolagsordningar, 

ägardirektiv, styrelseprotokoll, dokumentation om investeringar och årsredo


visningar. Granskningen omfattar både pågående projekt och sådana som är 

avslutade samt så kallade exitrapporter, det vill säga sammanställningar när 

bolaget ska lämna en investering eller avsluta ett lån. Sammanlagt har ett 

trettiotal akter granskats. Urvalet gjordes för att täcka in olika branscher och 

typer av investeringar (aktier, lån och riskkapitalfonder) och de världsdelar 

där Swedfund verkar. Tidsperioden som har granskats är 2000–2008. 

Särskilda frågor kring kapitalförvaltningen och projektinvesteringarnas 
avkastning har belysts av Agenta Advisor AB. 

Norska Utrikesdepartementet har låtit granska Norfund, som är 

Swedfunds systerorganisation, på grund av dess investeringar i det som 

OECD benämner som tax havens. Riksrevisionen har gjort en liknande 

granskning av motsvarande investeringar hos Swedfund. 

Bolagets arbete med så kallade medel för teknisk assistans eller bolagets 

övertagande av Startprogrammen från Sida har inte granskats. Riksrevisionen 

gör inte någon bedömning av lönsamheten i avslutade investeringar. 

Granskningen omfattar inte heller effektstudier i mottagarländerna efter 

genomförda investeringar. Riksrevisionen har däremot granskat hur 

Swedfund hanterar uppdraget att åstadkomma utvecklingseffekter genom 

investeringarna. 

riksrevisionen 16 Swedfund International AB och samhällsuppdraget 


1.6 Disposition 
I kapitel 2 ges en beskrivning av Swedfund och dess verksamhet, och i 
kapitel 3 redogörs för Swedfunds uppdrag och den svenska politiken för 
global utveckling. Iakttagelser kring Swedfunds investeringsarbete finns i 
kapitel 4 medan det i kapitel 5 redovisas hur bolaget följer upp och återrapporterar 
investeringsverksamheten. I kapitel 6 presenteras dels en analys 
av det ekonomiska resultatet av bolagets investeringar, dels en analys av hur 
bolaget bedriver sin kapitalförvaltning. I det avslutande kapitlet redovisas 
Riksrevisionens slutsatser och rekommendationer. 

Swedfund International AB och samhällsuppdraget 17 riksrevisionen 


Beskrivning av Swedfund 

Kapitlet innehåller en kort bakgrundsbeskrivning av Swedfund, dess verksamhet 
och ekonomi. Dessutom ges en kort beskrivning av Swedfunds 
systerorganisationer i Europa. 

2.1 Verksamheten 
Swedfund kan, tillsammans med strategiska partner, erbjuda lån, garantier 
och gå in med aktiekapital i företag. Bolaget kan också verka genom finansiella 
mellanhänder som till exempel riskkapitalfonder. Enligt regeringen ska 
Swedfunds engagemang vara sådana att de inte bedöms kunna finansieras 
av den privata marknaden.10 Detta framgår även av bolagets ägardirektiv.11 

Bolaget ska bidra till de övergripande målen i politiken för global utveck


ling.12 Swedfund ska investera i länder som enligt OECD/DAC:s definition 

kvalificerar för utvecklingsfinansiering samt i länder i Östeuropa som inte är 

EU-medlemmar.13 Bland utvecklingsländerna ska Swedfund prioritera inve


steringar i låginkomstländer. Undantagsvis, och endast om det finns sär


skilda utvecklingsmotiv, kan investeringar göras i länder vars BNP per capita 

uppgår till mer än 50 procent av DAC-listans maximala belopp.14 Sådana skäl 

kan vara förekomsten av marknadsimperfektioner, till exempel frånvaro av 

en fungerande kapitalmarknad, bristfällig konkurrens, ett allmänt svagt 

investeringsklimat eller missgynnade regioner. 

År 2008 stod aktiekapitalinvesteringar för 61 procent av finansieringarna 

och lån för resterande 39 procent, mätt i utbetalda medel. 45 procent av 

Swedfunds investeringar har skett i Afrika, följt av Asien 27 procent, 

Östeuropa 23 procent och Latinamerika 5 procent.15 

10 Verksamhetsberättelse för företag med statligt ägande åren 2005–2007. 
11 Ägarens riktlinjer till Swedfund 2009-04-17. 
12 Prop. 2002/03:122, bet. 2003/04:UU3, rskr. 2003/04:112. Se vidare kapitel 3. 
13 OECD-ländernas biståndskommitté. 
14 11 455 US dollar. 
15 Enligt Swedfunds redovisning av utbetalda medel 2008. 

Swedfund International AB och samhällsuppdraget 19 riksrevisionen 


Utveckling 
Lönsamhet 
Samverkan med 
näringslivet 
Swedfund 
Fond 
Företag 
1 
2 
3 
Aktiekapital 
Lån 
Garanti 
Aktiekapital 
Utveckling 
Lönsamhet 
Samverkan med 
näringslivet 
Swedfund 
Fond 
Företag 
1 
2 
3 
Aktiekapital 
Lån 
Garanti 
Aktiekapital 
Nedanstående figur är en sammanfattning av Swedfunds verksamhet. 

Figur 1. Swedfunds verksamhet 

Mål 

Hänsyn ska tas till: 

Socialt ansvar 
Miljöpåverkan 
Goda arbetsvillkor 
Ej investera i tobak, vapen och alkohol 

Källa: Ägarens riktlinjer och Swedfunds Code of Ethics. Riksrevisionens bearbetning. 

I regeringens redogörelser till riksdagen om statliga bolag har regeringen 
tidigare uppgett att Swedfund inte ska investera i företag som tillverkar eller 
säljer tobak, vapen eller alkohol.16 Riksrevisionen konstaterar att informationen 
inte finns kvar i regeringens rapportering till riksdagen. Den finns 
däremot i bolagets etikpolicy det vill säga Swedfunds Code of Ethics. 

2.2 Organisationen 
Swedfunds kontor är lokaliserat till Stockholm, men bolaget har nyligen även 
etablerat ett lokalt kontor i Nairobi med en anställd. I Sverige har Swedfund 
ett trettiotal anställda. 

16 Regeringens skr. 2000/01:120 och 2001/02:120. 

riksrevisionen 20 Swedfund International AB och samhällsuppdraget 


Figur 2. Medeltalet anställda och personalkostnader i miljoner kronor 

40 
35 
30 
25 
20 
15 
10 
5 
0 

2000 2001 2002 2003 2004 2005 2006 2007 2008 


Medelantalet anställda 


Personalkostnader 
miljoner kronor 

År 

Källa: Swedfunds årsredovisningar åren 2000–2008. Riksrevisionens bearbetning. 

Antalet anställda har ökat från 20 år 2000 till 30 år 2008. Under perioden 
har personalkostnaderna ökat med knappt 20 miljoner kronor, från 14,2 till 
34,1 miljoner kronor. Ökningen av antalet anställda har varit möjlig bland 
annat på grund av kapitaltillskott från ägaren. 

En tredjedel av de anställda arbetar som investeringsansvariga. Under 
2008 skapades en enhet för analys av investeringarna med fyra anställda. 
Dessutom bildades en enhet för arbetet med utvecklingseffekter, där det i 
nuläget arbetar en person på heltid. Övrig personal arbetar bland annat med 
ledning, administration, ekonomi och juridik. 

Styrelsen består i dag av sju personer, varav fem ledamöter har valts in 
sedan 2006. I styrelsen finns erfarenhet från såväl näringslivet som från 
offentlig sektor. 

Under senare år har Swedfund byggt upp ett nätverk av så kallade 
faddrar. De är fem personer med erfarenhet från svenskt och internationellt 
näringsliv, och de har till uppgift att stötta verksamheten för att öka affärsinflödet 
och utöka bolagets nätverk. 

Swedfund har också ett nätverk av personer som anlitas som styrelseledamöter 
i några av de företag där Swedfund är delägare. Dessa är 
företagsledare, eller före detta företagsledare, med senior kompetens. 

Swedfund International AB och samhällsuppdraget 21 riksrevisionen 


Enligt bolaget är det alltid Swedfunds styrelse som tar det avgörande 

beslutet om investeringar via aktiekapital eller lån ska genomföras. Styrelsen 

har dock delegerat till vd att fatta beslut om investeringar eller tilläggs


investeringar under 10 miljoner kronor. 

2.3 De ekonomiska förutsättningarna 
Sedan bolagets tillkomst har Swedfund investerat närmare 3 miljarder kronor 
i över 200 investeringar i 60 länder, de flesta i Afrika eller Central- och 
Östeuropa.17 I dagsläget är 25 procent av investeringarna placerade i olika 
typer av fonder och inte direkt i företag. 
Vid utgången av 2008 hade bolaget ett eget kapital på knappt 2,1 miljarder 
kronor, och de kontrakterade investeringsprojekten uppgick till knappt 
2,1 miljarder kronor. Resultatet var 75,5 miljoner kronor och soliditeten18 
78,1 procent.19 

2.3.1 Kapitaltillskotten sedan starten 
Swedfund har sedan bildandet som stiftelse fått kapitaltillskott beslutade 
av riksdagen ett flertal gånger under åren. Fram till 2005 hade staten totalt 
skjutit till kapital om cirka 920 miljoner kronor, varav 465 miljoner kronor 
för verksamhet i utvecklingsländer och 455 miljoner kronor för Central- och 
Östeuropa. 
År 2006 fick bolaget ett aktieägartillskott på ytterligare 80 miljoner 
kronor för miljöinvesteringar i utvecklingsländer. 
Under perioden 2007–2009 får bolaget därtill sammanlagt en miljard 
kronor av staten mot bakgrund av önskemål om att expandera verksamheten.
20 Regeringen motiverade kapitaltillskottet med att bolaget skulle växa och 
bli en effektiv utvecklingsaktör. För att utveckla kärnverksamhets innehåll 
och kvalitet samt bolagets profil, var det enligt regeringen viktigt att införa 
verktyg för att bedöma och redovisa verksamhetens utvecklingseffekter.21 
2007 och 2008 erhöll bolaget också medel för teknisk assistans och 
särskilda projekt. 

17 Om Swedfund. (www.swedfund.se) 

18 Soliditet är ett finansiellt nyckeltal och anger hur mycket av verksamheten som finansieras 
med eget kapital och obeskattade reserver (de sistnämnda justerade för den latenta skatt som 
kommer att betalas om eller när reserverna tas ut som vinst), det vill säga hur förmöget företaget 
är. Soliditeten beskriver den långsiktiga betalningsförmågan. Soliditeten ökar främst genom 1) att 
företaget genererar vinster och att dessa återinvesteras i företaget, 2) amorteringar av skulder och 

3) att ägarna skjuter till medel. 
19 Årsredovisning för Swedfund 2008. 
20 Prop. 2006/07:1 utg. omr. 7, bet. 2006/07:FiU1, rskr. 2006/07:9. 
21 Prop. 2006/07:1, utg. omr. 7 s. 60. 
riksrevisionen 22 Swedfund International AB och samhällsuppdraget 


Tabellen nedan visar de kapitaltillskott som tillförts Swedfund. Fram till 
1991 var Swedfund en stiftelse vilket är markerat som kursivt i tabellen. Fram 
till och med 2008 har verksamheten sammanlagt erhållit knappt 1,73 miljarder 
kronor. 

Tabell 1. Kapitaltillskotten till Swedfund som stiftelse och som aktiebolag 

Kapitaltillskott Kapitaltillskott 
År u-land, mnkr öst, mnkr Övrigt, mnkr 
1978/79 35 
1979/80 35 
1980/81 30 9 
1985/86 25 

1986/87 40 5 
1987/88 40 
1988/89 72 
1989/90 25 

1991/92 50 50 
1992/93 25 40 
1993/94 25 50 
1994/95 25 
1995/96 240 
2000 50 
2002 50 
2006 80 
2007 400 15 
2008 300 10 

Summa 1152 535 39 

Källa: Utrikesdepartementet 

Under våren 2008 ansökte bolaget om ytterligare kapital för att kunna behålla 
nuvarande ambitionsnivå. Vid denna tidpunkt var bolagets motivering till 
kapitaltillskottet att ambitionsnivån i investeringsåtagandena måste sänkas 
avsevärt om bolaget inte skulle få tillskottet. För att detta inte ska inträffa 
önskar bolaget få ett tillskott på 350, 500 eller 650 miljoner kronor per år 
under fem år, det vill säga äskandet gäller sammanlagt mellan 1,70 och 
3,25 miljarder kronor.22 

22 Kapitaltillskott till Swedfund International AB, 2008-04-02. 

Swedfund International AB och samhällsuppdraget 23 riksrevisionen 


Ytterligare ett äskande om 300 miljoner kronor skickades till regeringen 

i januari 2009. Detta äskande motiveras med att bolaget står inför en situa


tion med hög efterfrågan på dess tjänster till följd av en minskad tillgång till 

finansiering på marknaden och den snabba avmattningen i ekonomin till 

följd av lågkonjunkturen. 

Enligt regeringen har den försämrade konjunkturen bland annat fått till 
följd att den del av Swedfunds kapitalbas som är tillgänglig för nyinvesteringar 
har minskat. Swedfund har också kunnat notera en ökad efterfrågan på 
medverkan i olika investeringar till följd av finanskrisen. Regeringen har 
därför föreslagit riksdagen att bemyndiga regeringen att besluta om ett 
kapitaltillskott om 300 miljoner kronor till bolaget.23 

Granskningen visar att underlaget till regeringens förslag i vårproposi


tionen baseras på analyser som Swedfund har gjort av bolagets kapital


behov. Riksrevisionen konstaterar således att någon finansiell analys av 

bolagets reella kapitalbehov inte genomförts av ägaren. 

2.4 Investeringarna 
Swedfunds investeringsengagemang löper ofta under lång tid, cirka 8–12 år, 
att jämföra med privata riskkapitalbolag vars investeringsengagemang löper 
på cirka 3–5 år. Det gör att bolagets kapital i hög grad låses fast. 
Swedfund ska göra investeringarna tillsammans med andra svenska eller 
utländska företag. Enligt bolaget är 57 procent av antalet investeringar gjorda 
tillsammans med svenska företag och resterande 43 procent med utländska 
delägare. De projekt som har svenska delägare utgör emellertid endast 
37 procent av de totala investeringarna mätt i kapital, det vill säga projekten 
med svenska delägare är fler till antalet, men står för mindre andel av 
investerat kapital. 
Swedfund saminvesterar både med små och stora företag. Exempel på 
det sistnämnda är TetraPak, LRF, IKEA och Kemira. Swedfunds samarbete 
med andra investerare innebär i praktiken en minskad risk för investeringspartnern. 
Ett engagemang från det statligt ägda Swedfund innebär enligt 
bolaget dessutom en ökad trovärdighet för projekten. 
Enligt bolaget ska Swedfund alltid vara en minoritetsägare i de projekt 
där bolaget väljer att göra aktieinvesteringar.24 Man strävar emellertid alltid 
efter att ha en styrelseplats i syfte att kunna påverka företagets verksamhet. 
I de fall Swedfund bidrar genom lån till företag, eller via riskkapitalfonder, 
har man inte rätt att sitta i styrelsen. 

23 Prop. 2008/09:99, utg.omr. 7, s. 25. 
24 En minoritetsägare äger alltid under 50 procent av aktiekapitalet. 

riksrevisionen 24 Swedfund International AB och samhällsuppdraget 


Swedfund investerar också med systerorganisationer i andra europeiska 
länder, så kallade Development Financial Institutions. 

2.5 Ekonomiska mål 
Regeringens ekonomiska mål för Swedfund är att den genomsnittliga avkastningen 
på eget kapital före skatt ska motsvara den genomsnittliga statsskuldsräntan 
med ett års löptid. Avkastningen ska mätas över rullande 
sjuårsperioder. Nivån på avkastningskravet har inte justerats sedan 2002. 
Eventuella överskott av investeringarna har återgått till bolaget och återinvesteras 
i nya projekt. Det finns emellertid ingen generell bestämmelse om 
att bolaget inte ska ge utdelning till ägaren, utan beslut om återföring av 
utdelning eller vinstmedel har fattats vid bolagsstämman. 

Figur 3. Swedfunds avkastning på eget kapital jämfört med ägarens avkastningskrav25 

Procent 

Genomsnittlig 
avkastning på eget 
kapital 

Genomsnittlig 
statskuldsränta med ett 
års löptid 

0 
2 
4 
6 
8 
10 
12 
14 
År 
2003 2004 2005 2006 2007 2008 

Källa: Swedfunds årsredovisning 2008. 

Under perioden 2003–2008 har Swedfunds avkastning på eget kapital i 
genomsnitt legat i intervallet 4,48–12,08 procent. Det kan jämföras med den 
genomsnittliga statsskuldsräntan som legat mellan 2,71–3,25 procent. Det 
innebär att Swedfund uppnått ägarens krav med mycket god marginal. 

25 Kravet att mäta avkastningsmålet över en sjuårsperiod infördes 2003. 

Swedfund International AB och samhällsuppdraget 25 riksrevisionen 


2.5.1 Medel för teknisk assistans och särskilda projekt 
Swedfund disponerar även medel för finansiering av teknisk assistans till 
de företag man investerar i. Det är särskilda medel som ägaren avsätter och 
som ska användas för att initiera nya samarbeten, genom till exempel stöd 
till förinvesteringsaktiviteter, samt även till insatser för att höja kvaliteten i 
befintliga projekt. Under 2008 utgjorde medlen 15 miljoner kronor. Insatserna 
ska initieras av Swedfund men kan tas fram i dialog med en potentiell 
investerare eller ett partnerföretag. Insatserna ska helt finansieras från 
medlen, liksom kostnaderna för administration av insatserna. Medlen får 
emellertid inte finansiera den ordinarie verksamheten i företagen, som till 
exempel köp av maskiner, material eller att betala löner. 

Under 2008 har Swedfund också fått 10 miljoner kronor till tre särskilt 

prioriterade områden: projekt i postkonfliktområden, att stödja svenska 

företagare med invandrarbakgrund för investeringar i ursprungsländerna 

samt insatser inom miljöteknik.26 

2.5.2 Startprogrammen från Sida 
Från och med januari 2009 tar Swedfund formellt över de så kallade Startprogrammen, 
StartÖst och StartSyd, från Sida.27 Initiativet kommer från 
Utrikesdepartementet och uppges vara en del av utvidgningen av Swedfunds 
verksamhet. 

I regeringens proposition till riksdagen anges ett antal skäl till föränd


ringen. Där anges bland annat ambitionen ”att utveckla det näringslivsin


riktade utvecklingssamarbetet och förenkla näringslivets möjligheter till 

kontakter och affärsmöjligheter med företag i utvecklingsländer samt att 

stärka Swedfunds roll i utvecklingssamarbetet”.28 

Startprogrammen har hittills administrerats inom ramen för ett samarbete 
mellan Sida, Nutek och Almi. Startprogrammen har erbjudit små och 
medelstora företag möjligheten att söka finansiellt stöd för kunskapsöverföring 
och utrustning i samband med etablering i cirka 40 av Sidas verksamhetsländer. 
Från och med december 2008 kommer Sida och Nutek inte att 
hantera fler ansökningar. Den operativa verksamheten inom Swedfund 
påbörjas under våren 2009. 

26 Prop. 2007/08:1, bet. 2007/08:UU2, rskr. 2007/08:65. 

27 Lagen (2008:1271) om överlämnande av vissa förvaltningsuppgifter till Swedfund International 
AB och förordningen (2008:1272) om Swedfund International AB:s stöd till små och medelstora 
svenska företags investeringar i Swedfunds samarbetsländer. 

28 Prop. 2008/09:52, bet. 2008/09:UU9, rskr. 2008/09:74. 

riksrevisionen 26 Swedfund International AB och samhällsuppdraget 


2.6 Swedfunds systerorganisationer i Europa 
Swedfund ingår i ett nätverk av organisationer som bidrar med finansiering 
till privatsektorn i utvecklingsländer, så kallade Development Financial 
Institutions (DFI). Intresseorganisationen, European Development Financial 
Institutions (EDFI), verkar för att underlätta och öka samarbetet mellan dels 
medlemmarna, dels med andra multilaterala organisationer som EU och FN. 
Alla medlemmar i EDFI kontrolleras av respektive regering. De arbetar 
på affärsmässiga villkor med eget kapital och förväntas skapa lönsamhet 
genom sina investeringar. Flera av organisationerna äger delar eller hela 
fondbolag som beslutar om och administrerar investeringarna. Storlek, 
geografiskt fokus och val av finansieringsverktyg varierar stort. De flesta DFI 
är i dag fria från nationella restriktioner och kan därför arbeta tillsammans 
med finansiärer från hela världen. Det är också vanligt att flera DFI:er samfinansierar projekt tillsammans. 
Nedan redovisas en sammanställning av de europeiska DFI:erna. 29 Mer 
utförlig information om respektive DFI återfinns i bilaga 3. 

Tabell 2. Swedfunds systerorganisationer i Europa 

Totala tillgångar 
(enligt balansomslutning 
2007) Projektportfölj 

EDFI tusen euro tusen euro (2007) Anställda 

BIO, Belgien 179 901 126 006 12 
CDC, Storbritannien 3 296 430 1 281 070 40 
Cofides, Spanien 63 052 373 850 48 
DEG, Tyskland 3 223 158 3 581 700 384 
Finnfund, Finland 174 218 223 000 37 
FMO, Nederländerna 2 685 035 3 400 000 225 
IFU, IØ, IFV, Danmark 303 822 935 871 75 
Norfund, Norge 439 644 395 310 37 
OeEB, Österrike ingen uppgift ingen uppgift 10 
Proparco, Frankrike 987 462 597 800 80 

33 000 (eget ingen 
SBI-BMI, Belgien kapital 2008) ingen uppgift uppgift 
Sifem/Seco, Schweiz ingen uppgift 132 230 8/65 
Simest, Italien 274 833 229 900 151 

ingen 
Sofid, Portugal ingen uppgift ingen uppgift uppgift 
Swedfund, Sverige 190 806 138 420 33 

Källa: Organisationernas hemsidor. Riksrevisionens bearbetning. 

29 Riksrevisionen har inte haft möjlighet att låta faktagranska uppgifterna i tabellen. 

Swedfund International AB och samhällsuppdraget 27 riksrevisionen 


Swedfunds systerorganisationer i Europa arbetar utifrån olika förhållanden 
vad gäller tillgångar, antalet anställda och verksamheternas inriktning. 
Vissa av organisationerna gör till exempel inga direktinvesteringar i 
företag utan arbetar endast genom fondförvaltare. 

2.7 Sammanfattning 
• 
Swedfund ska bidra till de övergripande målen i den av riksdagen 
antagna politiken för global utveckling. Bolaget ska investera i länder 
som enligt OECD/DAC:s definition kvalificerar för utvecklingsfinansiering 
samt i länder i Östeuropa som inte är EU-medlemmar. 
• 
Swedfund saminvesterar både med små och stora, svenska och 
utländska företag liksom med andra systerorganisationer i Europa. 
• 
Swedfund har en hög soliditet på 78, 1 procent och ett eget kapital på 
knappt 2,1 miljarder kronor. 
• 
Under perioden 2007–2009 får bolaget sammanlagt 1 miljard kronor 
av staten. Under 2008 och 2009 har bolaget ansökt om ytterligare 
kapitaltillskott. 
• 
Ägaren har inte gjort någon analys av bolagets reella kapitalbehov. 
• 
I de projekt där Swedfund väljer att göra aktieinvesteringar ska bolaget 
alltid vara minoritetsägare. Man strävar emellertid alltid efter en 
styrelseplats. 
• 
Swedfund har uppnått ägarens avkastningskrav med god marginal. 
• 
Swedfund har inget generellt krav på att ge utdelning till staten, utan 
överskotten går tillbaka in i verksamheten och återinvesteras i nya 
projekt. 
riksrevisionen 28 Swedfund International AB och samhällsuppdraget 


3 Swedfunds uppdrag 

Riksdagen beslutade i december 2003 om en ny svensk politik för global 
utveckling (PGU). Politiken innebär att alla politikområden, inom ramen för 
sina respektive områdesspecifika målsättningar, även ska bidra till en rättvis 
och hållbar global utveckling. Politiken utgör en grund för svenskt utvecklingssamarbete 
och därmed även för Swedfund. I Swedfunds bolagsordning 
anges uttryckligen, sedan 2005, att bolagets verksamhet ska bidra till den 
svenska politiken för global utveckling. 

3.1 Politiken för global utveckling (PGU) 
Hållbar global utveckling innebär att resurser ska användas utifrån ett långsiktigt 
perspektiv. Enligt den definition av begreppet ”hållbar utveckling” 
som har etablerats internationellt måste en hållbar utveckling innehålla 
ekonomiska, sociala och miljömässiga aspekter. Vikten av denna tredimensionella 
syn på hållbar utveckling framhålls även i PGU och understryks av 
riksdagen.30 
Vid sidan av det övergripande målet om rättvis och hållbar utveckling 
ska målet för svenskt utvecklingssamarbete dessutom vara att bidra till att 
skapa förutsättningar för fattiga människor att förbättra sina levnadsvillkor.31 
Politiken ska präglas av dels ett rättighetsperspektiv, dels de fattigas perspektiv. 
Rättighetsperspektivet är baserat på FN:s allmänna förklaring om de 
mänskliga rättigheterna, vars grundläggande ansats bygger på erkännandet 
av alla människors lika värde. Fattighetsperspektivet utgår från fattiga 
människors verkligheter, erfarenheter och prioriteringar. Riksdagen har 
betonat att jämställdhet mellan män och kvinnor och barns rättigheter är 
centrala för att arbetet med hållbar utveckling och minskad fattigdom ska 
vara effektivt. Jämställdhet och kvinnors roll och villkor är dessutom en av 
de tematiska prioriteringarna i det svenska utvecklingssamarbetet. 
Utöver målen och perspektiven som styr politiken har även åtta huvuddrag 
formulerats. Dessa är indelade i tre grupper och ska prägla både den 
samlade politiken för global utveckling och inriktningen på utvecklingssamarbetet: 


• 
grundläggande värden är demokrati och god samhällsstyrning, respekt för 
de mänskliga rättigheterna och jämställdhet mellan kvinnor och män; 
30 Prop. 2002/03:122, bet. 2003/04:UU3, rskr. 2003/04:112. 
31 Bet. 2003/04:UU3, s. 1. 

Swedfund International AB och samhällsuppdraget 29 riksrevisionen 


• 
hållbar utveckling omfattar hållbart nyttjande av naturresurserna och 
omsorg om miljön, ekonomisk tillväxt samt social utveckling och 
trygghet; 
• 
övriga huvuddrag är konflikthantering och säkerhet samt globala 
gemensamma nyttigheter.32 
Regeringen ska årligen rapportera skriftligt till riksdagen om genomförandet 
av politiken för global utveckling.33 I mars 2008 lämnades den fjärde avrapporteringen 
som enligt regeringen innebär en nystart.34 I skrivelsen har 
arbetet konkretiserats ytterligare genom att regeringen redogör för sex 
globala utmaningar som man har identifierat som centrala för att nå målet 
om en rättvis och hållbar global utveckling och där Sverige har möjlighet att 
bidra. De sex utmaningarna är: förtryck, ekonomiskt utanförskap, klimatförändringar 
och miljöpåverkan, migrationsströmmar, smittsamma sjukdomar 
och andra hälsohot samt konflikter.35 

Ekonomisk tillväxt är som nämns ovan en integrerad del i hållbarhetsbegreppet. 
För att utvecklingsländer ska kunna ta sig ur en fattigdomssituation 
anses ekonomisk tillväxt avgörande. Välfärd och utveckling kan dock 
inte enbart mätas i ekonomiska termer, utan ekonomisk tillväxt måste 
kombineras med satsningar på rättvisa och social välfärd för att leda till 
utveckling. För att tillväxten ska komma alla till del krävs ett fungerande 
system för omfördelning av resurser, och därmed makt. En relativt jämn 
inkomstfördelning anses förstärka den ekonomiska tillväxten.36 Det kan 
finnas ett samband mellan ekonomisk tillväxt och negativ påverkan på miljö, 
naturresurser och människors hälsa. För att uppnå hållbar utveckling är det 
därför viktigt att bryta detta samband, varför den tredimensionella synen på 
hållbar utveckling anses vara nödvändig.37

 I politiken för global utveckling framhålls också stöd till utvecklingen av 
finansiella marknader som gynnar och kommer fattiga människor till godo. 
Dessutom betonas att man inom utvecklingssamarbetet ska satsa på 
kvinnors roll inom den ekonomiska utvecklingen. 

Det svenska näringslivets roll inom utvecklingssamarbetet poängteras. 
Svenska företag har erfarenheter som kan vara en tillgång. Samtidigt har det 
konstaterats att utvecklingsbiståndet inte bör vara bundet till svenska företag, 
eftersom det minskar effektiviteten. Sverige, som har en relativt liten 

32 Bet. 2003/04:UU3, s. 30. 
33 Bet. 2003/04:UU3, s 179. 
34 Skr 2007/08:89, bet. 2007/08:UU5, rskr. 2007/08:252. 
35 Bet. 2007/08:UU5, s 13. 
36 Bet. 2003/04:UU3, s 41. 
37 Bet. 2003/04:UU3, s 40. 

riksrevisionen 30 Swedfund International AB och samhällsuppdraget 


andel bundet bistånd, ska verka för avbindning av det internationella utvecklingssamarbetet.
38 

3.2 Regeringens styrning av Swedfund 
Swedfund ska enligt regeringen vara en utvecklingsaktör som genom investeringar 
i utvecklingsländer och länder i Östeuropa bidrar till att nå målen 
för Sveriges politik för global utveckling. 

I bolagsordningens verksamhetsföremål anges att Swedfunds verksam


het ska vara att utveckla och förvalta en investeringsportfölj bestående av 

aktier, lån och garantier, utan att bedriva bankrörelse. Swedfund ska 

investera i företag i utvecklingsländer och i länder i Östeuropa som inte är 

EU-medlemmar. Vidare anges att 

Swedfunds verksamhet ska bidra till målsättningarna för politiken för global 
utveckling och för utvecklingssamarbetet […] genom investeringar som bidrar 
till hållbar ekonomisk utveckling i de länder där investeringar görs.39 

Swedfund har, utöver bolagsordningen, även fått ägardirektiv med riktlinjer 

för bolagets verksamhet, vilka har beslutats vid bolagsstämman. 
I ägardirektivet 2007 preciserade ägaren bolagets mål genom att ange 

en prioritetsordning: 

1. Utvecklingsmål 
Det överordnade målet för Swedfunds verksamhet är att bidra till målsättningen 
för det svenska utvecklingssamarbetet genom investeringar 
som bidrar till hållbar ekonomisk utveckling i de länder där investeringar 
görs. 
2. Lönsamhetsmål 
Utifrån det överordnade utvecklingsmålet ska verksamheten bedrivas på 
ett affärsmässigt sätt. Swedfund ska eftersträva att den genomsnittliga 
avkastningen på det egna kapitalet före skatt överstiger den genomsnittliga 
statsskuldsräntan med ett års löptid. Avkastningen ska mätas 
över rullande sjuårsperioder. 
3. Samverkan med näringslivet 
Swedfund ska i sin samfinansieringsverksamhet eftersträva att arbeta 
med svenska företag som ett led i att bidra till näringslivets medverkan 
i utvecklingssamarbetet och därmed till att främja dess internationalisering 
och expansion på nya marknader. 
38 Prop. 2002/03:122, bet. 2003/04:UU3, rskr. 2003/04:112. 
39 Bolagsordning för Swedfund International aktiebolag, reviderad 2007-04-17. 

Swedfund International AB och samhällsuppdraget 31 riksrevisionen 


Swedfund har således ett uppdrag som inkluderar både att bidra till en rättvis 
och hållbar utveckling och att bedriva verksamheten på ett affärsmässigt 
sätt. Hur samverkan med det svenska näringslivet, det vill säga det tredje 
prioriterade målet, förväntas påverka verksamheten är oklart då målet måste 
ses i skenet av den svenska principen om obundet bistånd, vilket även 
framgår i PGU. 

Swedfunds tolkning av uppdraget är att projektens potentiella utvecklingseffekter 
ska vara avgörande vid behandlingen av och besluten om 
eventuella investeringar, men att bolaget inte ska investera i projekt som inte 
är lönsamma – oavsett utvecklingseffekterna. Swedfund menar att bolagets 
verktyg för att arbeta mot utveckling är att investera, och att lönsamhet är 
ingången till en hållbar utveckling. Vid intervjuer med representanter för 
ägaren har framkommit att denna tolkning överensstämmer med 
regeringens uppfattning om verksamhetens inriktning och prioriteringar. 

I Swedfunds ägardirektiv anges att bolaget ska ha en marknadskompletterande 
roll. Enligt Swedfund innebär det att bolaget ska bidra med finansiering 
till enskilda investeringar som inte kan finansieras av någon annan. 
Bolaget anser inte att man främst ska ta hänsyn till den generella finansieringssituationen 
i det aktuella landet, eftersom banksystemet kan vara olika 
utbyggt i olika regioner, utan att det är den enskilda investeringens behov 
av finansiering som ska vara avgörande. Granskningen visar dock att det i 
beslutsunderlagen ofta saknas analyser av huruvida det finns andra 
finansiärer till investeringarna, se vidare i avsnitt 4.5. 

Av bolagsordningen och ägardirektivet framgår även att verksamheten 
ska bedrivas på ett affärsmässigt sätt. Riksrevisionen ställer sig frågande 
till om ett affärsmässigt sätt inkluderar ett krav på lönsamhet i de enskilda 
investeringarna. Ett krav på affärsmässigt sätt kan innebära att bolaget ska 
arbeta som andra finansiärer på marknaden vad gäller lånevillkor, krav på 
säkerheter och styrelserepresentation med mera. I sammanhanget kan 
nämnas att det tidigare fanns krav på att Swedfund skulle eftersträva marknadsmässig 
avkastning på det kapital som var investerat i projekten.40 

Under granskningen har framkommit andra otydligheter vad gäller tolkningen 
av formuleringar och begrepp i Swedfunds bolagsordning och ägardirektiv. 
Riksdagen har till exempel understrukit betydelsen av en tredimensionell 
syn på hållbar utveckling.41 I bolagsordningen används dock det 
mer begränsade begreppet hållbar ekonomisk utveckling. I samband med 
intervjuer med Swedfunds styrelse har framkommit att det även inom 
styrelsen finns en tvekan angående hur detta ska tolkas. 

40 Ägarens riktlinjer till Swedfund 2002-04-23. 
41 Till exempel i prop. 2002/03:122, bet. 2003/04:UU3, rskr. 2003/04:112. 

riksrevisionen 32 Swedfund International AB och samhällsuppdraget 


3.3 Swedfunds återrapportering till regeringen 
En genomgång av bolagets rapportering till regeringen visar att rapporteringen 
har utgjorts av de officiella delårsrapporterna och årsredovisningarna. 


Fram till 2005 fanns i ägardirektivet42 krav om att bolaget skulle rapportera 
om beslutade insatser och utbetalningar, vilket också gjordes. Därefter 
har det inte funnits specifika krav på att rapportera om insatser och utbetalningar. 
Regeringen har inte heller ställt några krav på bolaget att rapporta 
om verksamhetens utvecklingseffekter. År 2008 infördes ett sådant krav i 
ägardirektivet för första gången, och bolaget fick i uppdrag att i årsredovisningen 
redovisa verksamhetens utvecklingseffekter, fördelat på pågående 
och avslutade investeringar.43 

3.4 Sammanfattande iakttagelser 
• 
Till grund för Swedfunds uppdrag ligger Sveriges politik för global 
utveckling. 
• 
Regeringen har genom ägardirektiv eftersträvat att förtydliga bolagets 
uppdrag. 
• 
Först år 2008 ställde regeringen krav om redovisning av verksamhetens 
utvecklingseffekter. 
42 Ägarens riktlinjer till Swedfund 2002-04-23. 
43 Ägarens riktlinjer till Swedfund 2008-04-17. 

Swedfund International AB och samhällsuppdraget 33 riksrevisionen 


4 Swedfunds investeringsarbete 

Regeringen har tydliggjort att Swedfund ska investera i länder som kvalificerar 
sig för utvecklingsfinansiering samt i länder i Östeuropa som inte är EU-
medlemmar. Riksrevisionen har analyserat Swedfunds investeringsportfölj, 
bland annat vilka länder som bolaget investerat i. 

Riksrevisionen har även gjort iakttagelser vad gäller bolagets arbete med 
investeringsprojekt genom aktstudier och samtal med bolagets styrelse. 

4.1 En omarbetad investeringsprocess 
När det gäller organisationen av kärnverksamheten – det vill säga att genomföra 
olika investeringar – har Swedfund delat in arbetet utifrån geografiska 
utgångspunkter. Det huvudsakliga arbetet med att bedöma olika investeringar 
görs av investeringsansvariga med ansvar för ett land eller ett landområde. 
Swedfund tillämpar en informell modell med arbetsrotation. Det 
betyder att man ändrar indelning eller ansvarsområde när man finner 
särskilda skäl för det. 
Riksrevisionen konstaterar att såväl den interna processen som föregår 
en investering som projektuppföljningen har omarbetats sedan ägardirektivet 
2007 beslutades. Arbetet med att bedöma investeringarnas utvecklingseffekter 
har till exempel stärkts, vilket även framgår av Riksrevisionens 
aktgranskning. Ledning och styrelse har också understrukit att Swedfund 
strävat efter att förbättra arbetet med att bedöma investeringarnas 
utvecklingseffekter. 
Som en del i förbättringsarbetet har ledningen inrättat vad den kallar 
en Peer Reviewgrupp. Det är en intern referensgrupp som bedömer investeringarna 
utifrån utvecklingsperspektivet. En mer heltäckande bedömning 
av investeringarna görs av investeringsansvarig, dennes kolleger samt 
investeringschefer. Detta görs dels på löpande basis, dels vid särskilda 
möten, där det viktigaste är det så kallade screeningmötet. I avsnitt 4.1.1 
beskrivs beslutsprocessen mer ingående. 
Riksrevisionens granskning visar att beslutsunderlagen för investeringarna 
har blivit mer enhetliga de senare åren. Underlagens utseende har 
standardiserats och innehåller vissa fasta rubriker, som exempelvis marknad, 
värdeskapande faktorer, utvecklingseffekter och kommersiell analys. En central 
del av underlagen är, liksom tidigare, en grundlig finansiell analys av 
investeringarna. 

Swedfund International AB och samhällsuppdraget 35 riksrevisionen 


Riksrevisionen konstaterar dock att beslutsunderlagens kvalitet varierar, 
vilket också är styrelsens uppfattning. Arbetet med beslutsunderlagen 
behöver även fortsättningsvis utvecklas. 

Av Riksrevisionens aktstudier framgår att de uppsatta målen för utvecklingseffekter, 
som anges i investeringsbesluten, inte sällan är övergripande 
och därmed svåra att mäta. Till exempel anges mål som: få igång landets 
jordbruk, införa svensk knowhow och öka landets skatteintäkter. Ett mer konkret 
mål som förekommer i underlagen är en bedömning av hur många 
anställda som kan komma att arbeta i företaget. 

4.1.1 Den generella beslutsprocessen vid investering 
Den generella processen inför ett investeringsbeslut består av följande 
moment: 

• 
En investeringsansvarig tar fram underlag gällande en eventuell förestående 
investering. Underlagen innehåller en analys av investeringarnas 
förväntade ekonomiska resultat. Dessutom innehåller de bland annat 
analyser av projektets hot, möjligheter, förväntade utvecklingseffekter, 
miljörisker och etiska aspekter. Vägledning finns i form av en miljöchecklista44 
och en handledning för utvecklingseffekter45. Exportkreditnämnden 
kan bidra med att bedöma landrisken. En viktig del i underlaget är att 
bedöma eventuella kommande samarbetspartner. Enligt de investeringsansvariga 
använder de sig av många kanaler för att bedöma en affärspartner, 
till exempel genom referenser från andra som arbetat med 
partnern, integritetskontroller, möten, finansiell information, revisorer 
och bedömning av industriellt kunnande.46 
• 
Materialet skickas därefter till kollegerna för en så kallad screening. 
Detta innebär att samtliga kolleger och chefer som har att göra med 
investeringsverksamheten bjuds in till ett sammanträde där hela 
underlaget analyseras och diskuteras. Kollegernas uppgift är att söka 
finna luckor och brister i underlaget. Detta betyder att de ska testa om 
den föreslagna investeringen är sund utifrån affärsmässiga principer, om 
investeringen kan bedömas leda till eftersträvade utvecklingsinsatser etc. 
Även vd tar del av underlaget. 
• 
Parallellt med det ovan beskrivna arbetet med kvalitetsinriktade insatser 
har det på senare år utvecklats ett system med en Peer Review Group 
som består av fyra personer från bolaget. Gruppen ska djupanalysera 
investeringsprojekten utifrån förväntade utvecklingseffekter. 
44 Environmental checklist 1 – initial evaluation. 
45 Comments to template for assessment of development effects of Swedfund’s investments. 
46 Enligt enkätsvar till investeringsansvariga. 

riksrevisionen 36 Swedfund International AB och samhällsuppdraget 


• 
Beslut fattas av styrelsen om investeringen överstiger 10 miljoner kronor. 
I annat fall fattar vd beslut i ärendet. 
Swedfunds operationella modell för ett år kan enligt bolaget översiktligt 
beskrivas enligt följande: 
400–500 propåer kommer till Swedfund, 
300–350 propåer förkastas direkt, 
200–150 propåer arbetar bolaget vidare med, 
30–50 förslag går till så kallad screening, 
20 förslag blir föremål för styrelsebeslut, 
18 förslag godkänns. 

4.1.2 Swedfunds investeringsansvariga 
Riksrevisionen har genom en enkät frågat de tretton investeringsansvariga 
om deras bakgrund och arbete rörande aktieinvesteringar och långivning. 
Nio av dem har svarat. 

Av materialet framkommer att den genomsnittliga anställningstiden 
hos Swedfund är drygt 10 år. De investeringsansvariga har således en lång 
genomsnittlig anställningstid, vilket har byggt upp en stor kompetens inom 
området. Swedfunds styrelse anser också att de investeringsansvariga, med 
dess kompetens om länder och finansiella lösningar, är en av bolagets 
styrkor. 

Innan de investeringsansvariga kom till Swedfund har de främst arbetat 
med finansieringsfrågor. Ett fåtal har arbetat med bistånd eller i industriföretag. 
Swedfund har följaktligen inte främst prioriterat att rekrytera personer 
med bakgrund inom utvecklingssamarbete. 

De som har besvarat enkäten är ansvariga för 59 investeringar, av totalt 

71.47 Av dessa är 38 investeringar med enbart aktiekapital, 13 är lån till företag 
och i 8 av projekten har Swedfund investerat i både aktier och lån. Swedfunds 
anställda sitter i styrelsen i 31 av de 46 bolagen man investerat aktiekapital i. 
Detta ger möjlighet till insyn och påverkan av de aktuella företagen. 
Av enkäten framgår att 37 av investeringarna har initierats av andra 
delägare än Swedfund, 14 stycken har initierats av företaget som behövde 
stödet och 3 har initierats på annat sätt, till exempel via mäklare eller Exportrådet. 
Swedfund har således initierat endast fyra av de 59 investeringarna. 
Bolaget poängterar emellertid att det inte är en finansiärs uppgift att initiera 
investeringar. Bara företagen själva kan uppfatta vilket behov av finansiering 
som finns. Detta är, enligt Swedfund, en förutsättning för att det ska finnas 

47 Enkätsvar samt redovisning från Swedfund 2008-12-31. 

Swedfund International AB och samhällsuppdraget 37 riksrevisionen 


goda möjligheter till lönsamhet och därmed till utvecklingseffekter. Bolaget 
menar dessutom att Swedfund till stor del är efterfrågestyrt, men att man 
initierar kontakter med potentiella samarbetspartner för att ta reda på om de 
planerar att genomföra investeringar där det kan finnas en roll för Swedfund. 

4.2 Fördelningen av utbetalda medel i aktiekapital och lån 
Swedfunds investeringsvolym har ökat från 426 miljoner kronor 2000 till 
1 475 miljoner kronor 2008. 

Granskningen visar att andelen lån i förhållande till andelen aktiekapital 

har ökat, liksom satsningarna i riskkapitalfonder48. Lån kan anses vara en 

säkrare investering med årliga ränteintäkter och kräver ett betydligt mindre 

behov av engagemang från Swedfund. Direktinvesteringar kräver däremot 

omfattande förarbete, kontroller av partner, avtalsskrivande, styrelsearbete, 

resor och analyser samt kontinuerlig bevakning av ekonomi och utveck


lingseffekter. Satsningar i form av lån och riskkapitalfonder ger emellertid 

ingen möjlighet att påverka verksamheten genom en plats i styrelsen. Vid 

satsning i riskkapitalfonder kan det dock finnas möjlighet för Swedfund att 

påverka investeringen via fondbolagets investeringskommitté. 

48 Fonder som investerar i onoterade företag i utbyte mot aktiekapital. Kapitaltillskottet kan 
användas i företagen för att utveckla nya produkter och tekniker, för att utöka rörelsekapitalet, 
att göra förvärv eller för att stärka företagets balansräkning. Riskkapitalfonderna har oftast en 
begränsad livslängd. Investerarna ger på förhand ett investeringslöfte. Därefter vidtar en 
investeringsfas på 2–5 år där företag köps. Kapital avropas av investerarna allteftersom 
investeringar görs. Till sist kommer realiseringsfasen efter 5–7 år där portföljföretagen säljs av. 
Köpesumman återinvesteras normalt inte i fonden. Istället distribueras likviden tillbaka till 
investerarna. När samtliga innehav realiserats avvecklas fonden. Förvaltare av riskkapitalfonder 
driver oftast flera parallella fonder. 

riksrevisionen 38 Swedfund International AB och samhällsuppdraget 


Figur 4. Utbetalda medel i form av lån respektive aktier samt tillgängligt kapital i 
jämförelse med Swedfunds betalningsåtaganden 

Tusen kronor 

2500000 
2000000 


1500000 
Lån 
Aktier 
1000000 
Tillgängligt kapital 
Åtagande 
500000 


0 



År 
200020012002200320042005200620072008


Källa: Swedfunds åtaganderedovisningar och årsredovisningar 2000–2008. Riksrevisionens bearbetning. 

Under 2008 utgjorde låneinvesteringarna 585 miljoner kronor av utbetalda 
medel och investeringarna via aktiekapital 890 miljoner kronor. Andelen lån 
var därmed 39 procent av de utbetalda medlen. 

Enligt styrelsen ska lånen utgöra en tredjedel av investeringarna. Bolaget 
menar att detta behövs för att säkra de intäktsströmmar som finansierar 
Swedfunds organisation, i synnerhet under de perioder då bolaget inte gör 
några så kallade exits. 

Tillgängligt kapital är det kapital Swedfund har för att bedriva sin verksamhet. 
Swedfund har också en andel låst kapital som är säkerheter för lån 
som bolaget tagit i utländsk valuta. 

De åtaganden som Swedfund gör innebär att bolaget förbinder sig att 
investera ett visst kapital i projekten. I vissa enskilda fall har hela åtagandet 
betalats ut. Riksrevisionen har dock funnit att Swedfund aldrig tvingats betala 
ut samtliga åtaganden under ett år. Riksrevisionen konstaterar att detta leder 
till att bolagets kapitalbehov kan te sig större än det verkliga behovet. Bolaget 
menar dock att det måste ha kapitaltäckning för samtliga åtaganden då 
det endast har eget kapital att investera och inte kan refinansieras genom 
upplåning. Aktieavtal och låneavtal reglerar den tidsperiod under vilken 
Swedfund är skyldig att hålla finansieringen tillgänglig, och normalt tar 
Swedfund ut en avgift för lånen. 

Swedfund International AB och samhällsuppdraget 39 riksrevisionen 


Flera utvärderingar av Swedfund har gjorts under åren, men som tidigare 
nämnts har ingen finansiell analys av Swedfunds faktiska kapitalbehov gjorts 
av ägaren. 

4.3 Antal projekt och medel fördelat på länder 
Swedfund ska investera i länder som enligt OECD/DAC:s definition kvalificerar 
för utvecklingsfinansiering samt i länder i Östeuropa som inte är 
EU-medlemmar. Bland utvecklingsländerna ska Swedfund prioritera investeringar 
i låginkomstländer. Undantagsvis, och endast om det finns särskilda 
utvecklingsmotiv, kan investeringar ske i länder vars BNP per capita uppgår 
till mer än 50 procent av DAC-listans maximala belopp som är 11 455 US 
dollar per.49 

Enlig OECD/DAC är DAC 1 de allra fattigaste länderna. DAC 2-länderna 

har en BNP per capita på mindre än 935 US dollar per år medan DAC 3


länderna har en BNP per capita på 936–3 705 US dollar. I DAC 4-länderna 

ligger BNP per capita på 3 706–11 455 US dollar per år. 

Sammanställningen nedan visar Swedfunds utbetalda medel i form av 
lån och aktiekapital, i respektive DAC-region under perioden 2000–2008. 

Figur 5 Utbetalda medel i form av lån och aktiekapital perioden 2000–2008 

Tusen kronor 

450000 
400000 
350000 

DAC 1

300000 

DAC 2

250000 

DAC 3 

200000 

DAC 4 

150000 

Östeuropa

100000 

Ryssland

50000 
0 

År 

Källa: Swedfunds åtaganderedovisning perioden 2000–2008 och Riksrevisionens bearbetning 

2000 2001 2002 2003 2004 2005 2006 2007 2008 


49 Ägarens riktlinjer till Swedfund 2008-04-17. 

riksrevisionen 40 Swedfund International AB och samhällsuppdraget 


Av sammanställningen framgår både att utbetalda medel och investeringarna 
i de fattigaste länderna har ökat. 

Granskningen visar att Swedfund har ökat sitt engagemang i alla region


er där man ska bedriva investeringsverksamhet. En relativt stor tyngdpunkt 

har varit Östeuropa, vilket också har varit en del av ägarens uppdrag till 

bolaget. 

Riksrevisionen har valt att dela upp redovisningen vad gäller Östeuropa 

mellan Ryssland och de övriga östeuropeiska länderna för att tydligare visa 

Swedfunds satsningar i länderna. Redovisningen visar att 14 procent av 

de utbetalda medlen i form av lån och aktiekapital till företag har gått till 

Ryssland, vilket innebär att det är det enskilt största mottagarlandet. 

I början av 2000-talet var också Baltikum en viktig region för Swedfund, 

men efter att länderna blivit medlemmar i EU slutade Swedfund investera i 

regionen. I ägardirektivet framgår tydligt att Swedfund inte får investera i 

EU:s medlemsländer. 

Riksrevisionen har funnit att investeringarna i så kallade DAC 1-länder 

och DAC 2-länder, det vill säga de fattigaste länderna, har vuxit under senare 

år. Detta är bland annat en konsekvens av att Swedfund gjort relativt stora 

investeringar i riskkapitalfonder med satsningar i dessa länder. 

4.4 Swedfund ska vara en marknadskompletterande aktör 
Enligt regeringens riktlinjer till bolaget ska konkurrens med kommersiella 
finansiella aktörer undvikas. Swedfund anser att den kompletterande 
finansieringsverksamheten säkras genom att bolaget verkar i länder som 
i regel saknar en fungerande finansmarknad. Bolaget uppger att det aktuella 
landet och dess finansiella system bedöms i en landrapport som biläggs 
investeringsförslaget första gången som Swedfund investerar i ett land, 
eller när situationen i landet kräver en uppdatering. 

Efter genomgång av ett antal investeringsunderlag har Riksrevisionen 

funnit ett fåtal landrapporter.50 I beslutsunderlagen framgår dock inte om 

Swedfund har utrett huruvida det har funnits andra finansiärer av de 

enskilda projekten. 

Vid Riksrevisionens samtal med styrelseledamöterna poängterar de 

emellertid vikten av Swedfunds additionalitet. Med additionalitet menar 

styrelsen att bolaget ska bidra med något som kommersiella aktörer inte 

kan eller vill bidra med. 

Ofta anges Swedfunds speciella ställning som statligt ägt bolag vara 
additionaliteten i specifika investeringar. Till exempel menar man att 

50 Landrapporterna är i regel utförda av Exportkreditnämnden. 

Swedfund International AB och samhällsuppdraget 41 riksrevisionen 


eftersom Swedfund är en del av svenska staten ger det övriga investerare 
en signal om att investeringen lever upp till kraven på bland annat miljö och 
etik. 

4.5 Swedfund investerar i riskkapitalfonder 
Som tidigare nämnts investerar Swedfund i utländska riskkapitalfonder som 
i sin tur köper aktier i olika företag. Fonderna är geografiskt fokuserade på 
exempelvis företag i Kina eller inriktade mot vissa branscher i hela Afrika. 
En fjärdedel av det totala kapital som Swedfund investerat är placerat i 
riskkapitalfonder, det vill säga 223 miljoner kronor, och kanaliseras till 
företag när kapitalbehov uppstår. 
Swedfunds åtagande, det vill säga det Swedfund har avtalat att betala 
in till fonderna, är sammanlagt drygt 778 miljoner kronor. Bortsett från två 
fonder där Swedfund är en stor ägare med 100 respektive 75,1 procent, är 
Swedfunds genomsnittliga andel drygt 10 procent.51 Under granskningsperioden 
hade Swedfund investeringar i 19 riskkapitalfonder. Flera av 
fonderna har sina säten i regioner och länder som av OECD har benämnts 
som tax havens. 
Swedfund får i regel en årlig redogörelse från fonderna för de investeringar 
som gjorts och de som avvecklats. Enligt bolaget har Swedfund i regel också 
en plats i fondernas investeringskommitté. Dessutom samlas alla delägarna 
årligen för att få en genomgång av fondförvaltarna. 
Riksrevisionen har tagit del av den dokumentation om fonderna som 
Swedfund lämnar till styrelsen och till ägaren. Granskningen visar att redogörelserna 
behandlar fondens ekonomi, Swedfunds eventuella avkastning, 
andra ägare samt i vissa fall en beskrivning av företagen som fonden har 
investerat i. Det saknas redogörelse för eventuella utvecklingseffekter. Detta 
kan förklaras av att Swedfund, genom sitt indirekta ägande, inte kan påverka 
företagens verksamhet eller utvärdera den. Swedfund kan inte heller kontrollera 
vilka företag som man är indirekt ägare i för att säkerställa att de lever 
upp till ägarens krav på Swedfunds verksamhet. Bolaget hävdar dock att 
Swedfund, genom den utvecklade investeringsprocessen, kommer att börja 
redogöra för eventuella utvecklingseffekter inför investeringar i riskkapitalfonder. 
Norska utrikesdepartementet har låtit analysera Swedfunds systerorganisation 
Norfunds engagemang i riskkapitalfonder.52 Riksrevisionen har valt 
att göra en motsvarande analys, eftersom det i granskningen har framkom


51 Baserat på 14 fonder, uppgifter saknas för fyra fonder. 

52 Rapport Vurderinger foretatt på oppdrag fra Utenriksdepartementet vedrörende Norfund 
26 september 2008. PricewaterhouseCoopers. 

riksrevisionen 42 Swedfund International AB och samhällsuppdraget 


mit att Swedfund har investeringar i fonder som har sina säten i andra 
länder än där de investerar, varav vissa är sådana som OECD benämner 
tax havens. Länder och regioner som fonderna har säten i är: Mauritius 
(5 fonder), Brittiska Jungfruöarna (2 fonder), Caymanöarna (2 fonder) och 
Panama (1 fond) Luxemburg (1 fond) Nederländerna (1 fond), Delaware 
(USA) (1 fond) och Sverige (2 fonder). Fyra fonder har sina säten i de länder 
där investeringarna gjorts, nämligen i Kenya, Zambia, Tanzania och Costa 
Rica. 

Fyra av ovanstående fonder är initierade och, helt eller delvis, finansierade 

av Sida. Två av dessa är registrerade på Brittiska Jungfruöarna, en i Costa 

Rica och en i Panama. Swedfund administrerar dem enligt avtal med Sida. 

Sida har finansierat fonderna med sammanlagt 5,3 miljoner US dollar och 

erhållit knappt 2,4 miljoner US dollar i utdelningar och ränteintäkter sedan 

starten. Swedfund har finansierat samma fonder med 2,2 miljoner US dollar 

och erhållit 0,7 miljoner US dollar i utdelning och ränteintäkter.53 

Enligt Swedfund är motivet till att bolaget finansierar verksamheter som 
har säten i dessa regioner och länder att de har bra och trygga regelverk för 
fonderna. Det är dessutom ofta de största finansiärerna av en fond som 
väljer säte. Enligt bolaget är fonderna också en smidig lösning för att 
”komma in i länder” och skapa kontakter samt att vara verksam i flera länder 
samtidigt. I aktgranskningen har dock framkommit att även skattemässiga 
skäl har motiverat investeringar i fonder med säten i regioner och länder 
som av OECD benämnts som tax havens. 

Riksrevisionen har uppmärksammat att Swedfund mottog ett nytt ägardirektiv 
vid bolagsstämman i april 2009. I detta poängteras att Swedfund ska 
undvika att göra nya åtaganden i riskkapitalfonder i avvaktan på en pågående 
översyn av frågan.54 

4.5.1 OECD:s faktorer för så kallade tax havens 
En vanlig definition på så kallade tax havens är att de har låg, eller ingen 
skattesats i kombination med en liten grad av öppenhet och insyn. Offshore 
Financial Centres (OFC) är ett annat begrepp som förekommer, bland annat 
hos Internationella Valutafonden. OFC kan definieras som en region eller ett 
land som tillhandahåller finansiella tjänster till ickeinhemska personer i en 
omfattning som inte överensstämmer med storleken på den inhemska ekonomin. 
Det vill säga att det är regioner eller länder som har ett stort antal 
finansiella institutioner som primärt gör affärer med ickeinhemska personer.55 

53 Redovisning från Swedfund 2008-12-31 samt kompletterande information från Swedfund. 
Vinstdelningen för respektive investering regleras via avtal mellan Sida och Swedfund. 

54 Ägarens riktlinjer till Swedfund, 2009-04-17. 

55 Offshore Financial Centers, IMF Background Paper, 2000-06-23. 

Swedfund International AB och samhällsuppdraget 43 riksrevisionen 


Så kallade tax havens och OFC har många likhetstecken men ett OFC är inte 
nödvändigtvis ett så kallat tax haven och omvänt. Nordiska rådet använder 
sig av begreppet skatteparadis, till exempel i samband med pressmeddelanden.
56 Riksrevisionen har erfarit att rådet även använder begreppet 
sekretesstater. Oavsett vilket begrepp som används är grundproblematiken 
hos dessa regioner och länder densamma. 

OECD publicerade 1998 en rapport där faktorer för att bedöma om en 
region eller ett land är ett så kallat tax haven, identifierades.57 

1. Ingen skatt eller låg effektiv beskattning. 
2. Brist på transparens, det vill säga långtgående sekretess vad gäller till 
exempel de verkliga ägarna och redovisningen samt banksekretess. 
3. Avsaknad av effektivt informationsutbyte.58 
Fram till 2005 hade OECD förhandlat med 35 regioner eller länder om att 
följa OECD:s standarder om transparens och informationsutbyte.59 Det 
varierar emellertid i vilken utsträckning områdena har implementerat 
OECD:s standarder. I april år 2009 presenterade OECD en förteckning över 
de länder som har implementerat de internationella överenskommelserna 
om skattestandarder, länder som åtagit sig att implementera överenskommelserna 
men ännu inte gjort det och länder som inte åtagit sig att göra 
detta.60 Förteckningen visar att Brittiska Jungfruöarna och Panama har åtagit 
sig de internationella överenskommelserna, men ännu inte implementerat 
dem. Sida har finansierat tre fonder med säten i dessa regioner. Detsamma 
gäller Caymanöarna där Swedfund har finansierat två fonder. Costa Rica är 
ett av länderna som inte alls har åtagit sig att följa de internationella 
överenskommelserna. Sida har sedan år 1996 finansierat en riskkapitalfond 
med säte i Costa Rica. 

Flertalet större OECD-länder förhandlar i dag aktivt med de aktuella 
regionerna och länderna om att ingå informationsutbytesavtal. I syfte att 
följa upp OECD:s arbete beslutade också de nordiska länderna i juni 2006 
att inleda förhandlingar med ett antal regioner och länder inom ramen för 
Nordiska ministerrådets regi. På grundval av information inhämtad från de 
nordiska ländernas skatteförvaltningar om vilka regioner och länder som 
främst utnyttjas i skatteflyktssyfte beslutade styrgruppen att prioritera att 

56 Nordiskt samarbete om ingående av informationsutbytesavtal på skatteområdet med finansiella 
offshorecentra. Nordiska rådet, 2009-02-04. 

57 Harmful Tax Competition. An emerging Global Issue. OECD 1998. 

58 En ytterligare faktor är att verksamheten ska vara aktiv. Tax Haven Criteria, OECD. 

59 35 Jurisdictions Committed to Improving Transparency and Establishing Effective Exchange of 
Information in Tax Matters, OECD. Tre länder har inte förpliktigat sig till detta: Andorra, Monaco 
och Liechtenstein. List of Uncooperative Tax Havens, OECD 2000. Under 2009 har dock Andorra 
och Liechtenstein visat intresse att ändra lagstiftningen och ingå avtal om informationsutbyte. 
Overview of the OECD’s work on international tax evasion. 2009-03-24. 

60 A progress report on the jurisdictions surveyed by the OECD global forum in implementing the 
internationally agreed tax standard, OECD 2 april 2009. 

riksrevisionen 44 Swedfund International AB och samhällsuppdraget 


ingå avtal med tio av dessa61 och Sverige har för avsikt att under året teckna 
avtal om informationsutbyte med flera av dem.62 

Riksrevisionen konstaterar att i de av Nordiska rådet prioriterade 

regionerna och länderna hade Swedfund, respektive Sida, under gransk


ningsperioden investeringar i fonder med säten på Caymanöarna och på 

Brittiska Jungfuöarna. 

4.6 Sammanfattande iakttagelser 
• 
Swedfund har under senare år omstrukturerat investeringsprocessen 
till exempel genom att inrätta så kallade Peer Reviewgrupper, genom 
mer strukturerade och enhetliga beslutsunderlag och genom mer 
heltäckande bedömningar av utvecklingseffekterna. 
• 
Swedfund initierar i dag få investeringsprojekt. Merparten av projekten 
initieras av samarbetspartners eller av de mottagande företagen. 
• 
Swedfunds expansion har varit möjlig delvis till följd av de ökade 
satsningarna på utlåning och riskkapitalfonder. 
• 
Bolaget har ökat sina investeringar i de fattigaste länderna. 
• 
14 procent av utbetalda medel har investerats i Ryssland vilket gör landet 
till det enskilt största mottagarlandet. 
• 
Investeringsunderlagen omfattar sällan en analys av det aktuella landets 
finansmarknad eller en bedömning av huruvida det finns alternativa 
finansiella aktörer. 
• 
Swedfund har investerat 223 miljoner kronor, det vill säga 25 procent av 
riskkapitalet, i olika utländska fonder som i sin tur investerar i företag. 
Swedfund har ingen möjlighet att påverka dessa företag eller att 
utvärdera utvecklingseffekterna av verksamheten. 
• 
Swedfund har investerat i riskkapitalfonder med säten i regioner och 
länder som OECD benämnt som tax havens. 
• 
Fyra av riskkapitalfonderna med säten i så kallade tax havens är helt eller 
delvis finansierade av Sida. 
61 Aruba, Caymanöarna, Jersey, Bermuda, Gibraltar, Nederländska Antillerna, Bahamas, Guernsey, 
Brittiska Jungfruöarna, Isle of Man. 

62 Isle of Man, Jersey, Guernsey, Caymanöarna, Bermuda och Brittiska Jungfruöarna, Skatteverket 
2009-04-01. Sedan 1992 finns också avtal med Mauritius om undvikande av dubbelbeskattning 
med bestämmelser om informationsutbyte. Enligt Finansdepartementet skulle en uppdatering av 
nuvarande bestämmelser om informationsutbyte kunna bli aktuell eftersom bestämmelserna har 
en äldre lydelse än OECD:s senaste modellavtalstext. 

Swedfund International AB och samhällsuppdraget 45 riksrevisionen 


5 Uppföljning och rapportering av 
investeringar 

Riksrevisionen har genom aktstudier gjort iakttagelser vad gäller bolagets 
uppföljning och rapportering av såväl ekonomi som utvecklingseffekter i 
investeringsprojekten. Iakttagelserna har styrkts genom samtal med bolagets 
styrelse. 

Riksrevisionen har också tagit del av dokumentation om planerade och 

genomförda exits, det vill säga när Swedfund säljer hela eller delar av sitt 

aktieinnehav i ett företag, eller när ett lån avslutas. 

5.1 Uppföljning av investeringsprojekten 
Bolaget uppger att en viktig del av uppföljningen sker genom Swedfunds 
styrelsearbete i de olika företagen. Swedfund utser såväl internt anställda 
inom Swedfund, som externa personer till styrelseledamöter i företagen. 
Swedfund har styrelserepresentanter i en majoritet av de företag där man 
har aktieinvesteringar. Styrelserepresentanterna rapporterar löpande 
skriftligen och muntligen till Swedfund. 

Varje år, inför verksamhetsplaneringen, görs en fullständig uppföljning 

av alla pågående projekt. Uppföljningen består bland annat av en beskriv


ning av affärsverksamheten, fördelning av ägandet, en tillbakablick, planera


de åtgärder och uppnådda utvecklingseffekter, till exempel företagens arbete 

med miljö och etik. 

Uppföljningen är beroende av varje enskild investeringsansvarig och hur 

denne följer ”sitt” projekt. Ofta sker uppföljningarna genom att man ställer 

frågor till företagens ledningar men också genom att den investerings


ansvarige besöker företaget. 

5.1.1 Uppföljning av investeringarnas ekonomi 
Utöver den årliga, fullständiga uppföljningen görs enligt bolaget en 
ekonomisk uppföljning av projekten varje kvartal. De investeringsansvariga 
lämnar då uppgifter om boksluten för ”sina” projekt, vilka ekonomiavdelningen 
analyserar. Bolagets ledningsgrupp gör därefter en bedömning av 
vilka nedskrivningar som behöver göras och diskuterar generellt projektens 
status. Ett problem för Swedfund är emellertid att företagen inte alltid 
lämnar kvartalsbokslut, utan Swedfund måste kräva in dem. Styrelsen får 
en redogörelse för uppföljningen på en aggregerad nivå. 

Swedfund International AB och samhällsuppdraget 47 riksrevisionen 


5.1.2 

I den årliga uppföljningen klassificeras investeringarna som röda om de 
inte är tillfredsställande (och måste åtgärdas), gula om de ligger i farozonen 
(och behöver vissa åtgärder) och gröna om de är uppenbart positiva. Enligt 
uppgift från Swedfund beror en rödklassad investering i första hand på att 
den ekonomiska statusen i projektet inte är tillfredsställande. 

Uppföljning av investeringarnas utvecklingseffekter 

Enligt Swedfund görs uppföljning av investeringarnas utvecklingseffekter 
en gång per år, i samband med verksamhetsplaneringen. Det sker genom 
enkäter som sänds till företagen och som företagens ledningar fyller i. 

Sedan drygt ett år har Swedfund byggt upp en funktion som ska utveckla 
processen för att följa upp utvecklingseffekterna. Det innebär att det i dag 
finns en ansvarig som årligen ska kontrollera bolagens etik- och miljöarbete. 

Swedfund har också inrättat en analysfunktion med fyra anställda. 
Dessa, liksom den juridiska funktionen, är tänkta att stödja de investeringsansvariga 
i deras arbete. 

Riksrevisionen konstaterar att arbetet med utvecklingseffekterna har 
fått ett större fokus till följd av ägardirektivet från 2007. I intervjuer med 
den relativt nya styrelsen framhålls också att den arbetar med att förstärka 
bolagets fokus på utvecklingseffekter i projekten. 

Uppföljningen av miljö och etik inkluderar till exempel kommentarer om 
insatser för förbättrade arbetsförhållanden. Riksrevisionen har däremot inte 
funnit rapportering om hur företagen arbetar med jämställdhetsfrågor eller 
hur Swedfund arbetar med jämställdhet i sina investeringsprojekt. 

Uppföljningen av utvecklingseffekterna kan också bestå av att man 
beskriver vad som genomförts i företagen, till exempel att kunskapsöverföring 
har skett och att företagets anställda varit på utbildning hos det 
svenska moderbolaget. Ytterligare exempel på information är hur många 
anställda som arbetar i företaget. Riksrevisionen har i granskningen inte 
funnit information angående hur Swedfund säkerställer de redovisade 
effekterna. 

Uppföljningarna av utvecklingseffekterna är dock inte sällan formulerade 
på samma övergripande sätt som de uppsatta målen, till exempel att investeringen 
har bidragit till en ökning av landets skatteintäkter. Riksrevisionen 
konstaterar att avsaknaden av tydliga och mätbara mål för investeringsprojektens 
utvecklingseffekter försvårar uppföljningen av resultatet. 

riksrevisionen 48 Swedfund International AB och samhällsuppdraget 


5.2 Uppföljning när Swedfund lämnar en investering 
Inför varje styrelsemöte informeras styrelsen om pågående exits, det vill 
säga när Swedfund säljer hela eller delar av sitt aktieinnehav i ett företag, 
eller när ett lån avslutas. Det förs emellertid ingen diskussion inom styrelsen 
huruvida man är nöjd med det aktuella projektet utan ärendet är av informationskaraktär. 


Bolaget uppger att själva genomförandet av exits är en del av den opera


tiva verksamheten och att styrelsen därmed inte deltar i arbetet utan beslutar 

i ett avslutande skede. Enligt styrelsen har det hänt att den har skjutit på en 

exit. Det har dock inte berott på otillfredsställande utvecklingseffekter utan 

på att avkastningen på investeringen inte varit godtagbar. 

I slutet av varje år får styrelsen en sammanställning av de exits som 

genomförts under året. Sammanställningen innehåller både en ekonomisk 

redogörelse av hur affären har gått för Swedfund och skrivningar kring de 

utvecklingseffekter som följt av projektet. 

Riksrevisionen konstaterar att beskrivningen av utvecklingseffekterna 

har utvecklats och till viss del konkretiserats under senare år. De är dock 

fortfarande på en tämligen översiktlig nivå och beskriver inte alltid effekterna 

på lokal nivå, som till exempel om antalet anställda har ökat, vilka miljöför


bättrande insatser som gjorts eller utvecklingen av arbetsmiljön. Inte heller 

vid exits har Riksrevisionen funnit information om Swedfund säkerställer 

att de redovisade utvecklingseffekterna uppnåtts. 

Under 2006 genomfördes tre exits, två investeringar samt ett lån. Året 
därefter realiserades fem investeringar genom försäljningar samt ett lån. 

Granskningen visar vidare att Swedfund inte följer upp investeringar 

man en gång lämnat. I diskussioner med styrelsen framkommer dock att 

det finns ett intresse av att granska hur företagen utvecklats även sedan 

Swedfund lämnat ett projekt. 

5.3 Sammanfattande iakttagelser 
• 
Det sker en ekonomisk uppföljning av investeringarna kvartalsvis. 
• 
Det sker en uppföljning och bedömning av utvecklingseffekterna en 
gång per år i samband med Swedfunds verksamhetsplanering. Det sker 
i första hand genom att Swedfunds investeringsobjekt besvarar enkäter 
och genom besök hos företagen. 
• 
Styrelsen har inte aktiv del i arbetet med exits utan den informeras och 
beslutar i ett avslutande skede. 
Swedfund International AB och samhällsuppdraget 49 riksrevisionen 


• 
Beskrivningen av utvecklingseffekter vid exits har utvecklats men är 
fortfarande på en tämligen översiktlig nivå. De beskriver inte alltid 
effekterna på lokal nivå, som till exempel om antalet anställda har 
ökat och vilka miljöförbättrande insatser som genomförts. 
• 
Det framgår inte hur Swedfund säkerställer att utvecklingseffekterna 
uppnåtts. 
• 
Swedfund följer inte upp hur företagen utvecklas efter det att Swedfund 
lämnat projekten. 
riksrevisionen 50 Swedfund International AB och samhällsuppdraget 


6 Analys av projektinvesteringarna och 
kapitalförvaltningen 

Riksrevisionen har låtit analysera avkastningen på Swedfunds projektinvesteringar, 
det vill säga aktieportföljen och låneportföljen, under åren 2000 till 
2008. Resultatet redovisas i detta kapitel. Det är svårt att göra en jämförelse 
med andra aktörer, men det bidrar likväl med intressant information. En 
liknande jämförelse är också gjord av brittiska National Audit Office som 
granskat organisationen CDC, Swedfunds motsvarighet i Storbritannien.63 

Eftersom Swedfund sedan bildandet har erhållit omfattade kapital att 

förvalta och investera har Riksrevisionen även låtit analysera förvaltningen 

av bolagets kapital. 

6.1 Ekonomisk analys av åren 2000–2008 
Swedfunds tillgångar består, grovt uppdelat, av dels likvida medel som ska 
investeras och förvaltas i enlighet med en beslutad placeringspolicy, dels 
genomförda investeringar i olika typer av projekt. Delar av de likvida medlen 
utgör säkerhet för eventuella valutarisker för lån som tas i utländsk valuta, 
lån som Swedfund i sin tur lånat ut till företag. 

Analysen av avkastningen, det vill säga resultatet av aktieförsäljningarna 

samt lånen är främst kvantitativ i sitt slag. 64 En kvalitativ analys hade om


fattat till exempel Swedfunds investeringsfilosofi, investeringsprocessen 

och organisationen. Materialet kommer i allt väsentligt från Swedfunds 

årsredovisningar åren 2000–2008. 

Swedfunds kostnader är fördelade på aktierespektive låneportföljen 

utifrån marknadsvärdet för respektive portfölj. Kostnaderna består av externa 

kostnader, personalkostnader och övriga rörelsekostnader. För enkelhetens 

skull kallas de hädanefter för administrations- och förvaltningskostnader. 

6.1.1 Redovisning av aktieportföljens avkastning 
I tabellen nedan redovisas avkastningen vid Swedfunds försäljning av aktier 
under perioden 2000–2008. 

63 Investing for development: the Department for International Development’s oversight of CDC 
Group plc., National Audit Office HC 18 Session 2008-2009, 5 December 2008. 

64 Se metodbeskrivningen i bilaga 4. 

Swedfund International AB och samhällsuppdraget 51 riksrevisionen 


I tabellen görs en jämförelse med ett private equity65 -index, Cambridge 
Associates LLC US Private Equity Index, omräknat till svenska kronor. Indexet 
består av 757 amerikanska private equityfonder.66 Indexet inkluderar 
inte kostnader. I tabellen görs även en jämförelse med ett aktieindex för 
tillväxtmarknader, Morgan Stanley Capital International (MSCI) Emerging 
Markets, omräknat till svenska kronor.67 Inte heller i detta index ingår 
kostnader. Dessutom görs en jämförelse med den genomsnittliga statsskuldsräntan 
med en löptid på ett år (SSVX 12 mån.). 

Riksrevisionen har låtit beräkna avkastningen före och efter avdrag för 
kostnader, vilket redovisas i tabellen. 

I årsredovisningarna 2000–2002 redovisas aktieinvesteringarnas 
bokförda värde, medan årsredovisningarna 2003–2008 redovisar aktieportföljens 
marknadsvärde. Den beräknade totala avkastningen på 
Swedfunds aktieportfölj under perioden 2000–2008 består därför av 
marknadsvärden när det är möjligt och bokförda värden i övriga fall. 

Tabell 3 Avkastning vid försäljning av aktier 2000–2008 

MSCI Swedfunds 
Swedfunds Swedfunds Private Emerging avkastning i 
aktieportfölj aktieportfölj Equity Markets mnkr före 
före avdrag efter avdrag Index efter efter avdrag avdrag för 
för för avdrag för för SSVX 12 kostnader 
År kostnader kostnader kostnader kostnader mån. 

2000 62,3 % 55,3 % 14,1 % ‐21,2 % 4,3 % 170,9 
2001 8,9 % 1,3 % ‐1,3 % 7,1 % 4,1 % 23,4 
2002 ‐2,3 % ‐9,7 % ‐23,3 % ‐20,9 % 3,8 % ‐6,3 
2003 10,5 % 2,3 % 2,2 % 28,6 % 3,2 % 33,6 
2004 43,6 % 38,5 % 15,5 % 15,0 % 2,5 % 185,4 
2005 15,9 % 11,5 % 53,2 % 60,0 % 2,2 % 89,5 
2006 26,4 % 21,6 % 9,5 % 14,2 % 2,9 % 146,6 
2007 8,7 % 2,9 % 13,7 % 32,4 % 3,8 % 42,6 
2008 27,5 % 19,4 % 10,8 % ‐42,2 % 2,7 % 156,2 
2000‐2008 
(årsbasis) 21,0 % 14,4 % 8,9 %* 3,6 % 3,3 % 841,9 
Källa: Swedfunds årsredovisningar 2000–2008 och Riksrevisionens bearbetning. 
*Data till och med 2008-09-30. 

65 Private equity kan översättas som investeringar i onoterade bolag med ett aktivt 
ägarengagemang. 

66 Uppgift per den 2008-06-30. Cambridge Associates är en av de främsta aktörerna inom området. 
USA är den största marknaden för riskkapital och därför får man också bra urval om man tittar på 
amerikanska riskkapitalfonder som Cambridge index grundar sig på. 

67 MSCI Emerging Markets är ett aktieindex för tillväxtmarknader, vilket är intressant att jämföra 
med eftersom Swedfund agerar på tillväxtmarknader. 

riksrevisionen 52 Swedfund International AB och samhällsuppdraget 


Av tabellen framgår att de valda jämförelseindexen på årsbasis varit 8,9 procent 
respektive 3,6 procent. Swedfunds avkastning under motsvarande 
period var 21 procent, vilket måste anses vara ett bra resultat. 

Om avkastningen istället beräknas efter avdrag för administrations- och 

förvaltningskostnader blir bilden en annan. Den årliga avkastningen har då 

varit 14,4 procent, det vill säga kostnaderna står för knappt sju procenten


heter. Trots detta är Swedfunds avkastning högre än jämförelseindex. 

Avkastningen hos riskkapitalbolag kan ha stora fluktuationer mellan en


skilda år eftersom det normalt är vid en exit som vinsten realiseras. Ett bra 

resultat ett enskilt år kan därför bero på investeringar som genomförts flera 

år tidigare. 

Swedfunds bästa årsresultat, 62,3 procent uppnåddes 2000 då dotter


bolaget, Swedfund Financial Markets, framgångsrikt avslutade sina kapital


placeringar i den baltiska banksektorn. Om detta år undantas uppgick den 

genomsnittliga årsavkastningen till 16,6 procent under perioden 2001–2008. 

Detta är fortfarande ett bra resultat. 

Även 2004 uppnåddes en mycket hög avkastning, 43,6 procent. Resul


tatet berodde framförallt på försäljningen av aktieinnehavet i den namibiska 

telefonoperatören MTC. 

Riksrevisionen konstaterar sammanfattningsvis att Swedfunds försälj


ning av aktier har gett en god avkastning. Analysen visar dock att administra


tions- och förvaltningskostnaderna är höga. 

6.1.2 Redovisning av låneportföljens avkastning 
I tabellen nedan redovisas avkastningen på Swedfunds låneportfölj under 
perioden 2000–2008. 

I tabellen visas även avkastningen på ett jämförelseindex, Merrill Lynch 

Global High Yield & Emerging Markets Sovereigns68, ett globalt index som 

även inkluderar tillväxtmarknader.69 I tabellen görs även en jämförelse med 

statsskuldsräntan (SSVX 12 mån.). 

68 High yieldobligationer är obligationer med högre kreditrisk, det vill säga de har en högre 
risk för betalningsinställelse, men ger samtidigt normalt högre avkastning. 

69 Merrill Lynch Global High Yield/Emerging Markets Sovereigns är ett ränteindex för 
tillväxtmarknader, vilket är intressant att jämföra med eftersom Swedfund agerar på 
tillväxtmarknader. 

Swedfund International AB och samhällsuppdraget 53 riksrevisionen 


Tabell 4 Avkastning på Swedfunds låneportfölj 2000–2008 

ML Global 

High Yld % Swedfunds 
Swedfunds Swedfunds EM avkastning i 
låneportfölj låneportfölj Sovereigns mnkr före 
före avdrag efter avdrag efter avdrag avdrag för 

År för kostnader för kostnader kostnader SSVX 12 mån kostnader 

2000 11,1 % 4,1 % 2,1 % 4,3 % 13,8 
2001 9,3 % 1,7 % 1,8 % 4,1 % 6,1 
2002 8,2 % 0,8 % 1,6 % 3,8 % 3,6 
2003 5,8 % ‐2,4 % 29,4 % 3,2 % 5,7 
2004 9,8 % 4,7 % 11,8 % 2,5 % 15,9 
2005 9,2 % 4,8 % 5,2 % 2,2 % 19,1 
2006 7,6 % 2,8 % 11,8 % 2,9 % 20,8 
2007 ‐3,9 % ‐9,7 % 2,3 % 3,8 % ‐12,7 
2008 ‐6,1 % ‐14,2 % ‐25,1 % 2,7 % ‐22,6 

2000‐2008 
(årsbasis) 5,5 % ‐1,0 % 3,6 % 3,3 % 49,7 

Källa: Swedfunds årsredovisningar 2000–2008 och Riksrevisionens bearbetning. 

Riksrevisionen konstaterar att avkastningen på Swedfunds låneportfölj under 
perioden 2000–2008 årligen uppgick till 5,5 procent, men efter avdrag för 
administrations- och förvaltningskostnaderna har avkastningen varit negativ, 
minus en procent. Det är 4,6 procentenheter under jämförelseindex. Kostnaderna 
utgör cirka 6,5 procentenheter. 

Den negativa avkastningen beror troligen på stora nedskrivningar under 

de aktuella åren, till följd av mindre gynnsam tillväxt och ökad risk för för


väntade kapitalförluster. De höga administrations- och förvaltningskost


naderna kan också vara en konsekvens av att bolaget har ökat antalet 

anställda, bland annat för att fokusera på utvecklingseffekter, och fördubblat 

storleken på lokalerna. 

Riksrevisionen konstaterar sammanfattningsvis att Swedfunds låneportfölj 

inte genererat positivt resultat på årsbasis under den granskade perioden. 

Analysen visar att administrations- och förvaltningskostnaderna är höga. 

6.2 Bolagets kapitalförvaltning 
I avsnittet görs en analys av kvaliteten i Swedfunds placeringspolicy, hur 
styrelsen har beslutat om likviditetsförvaltningen samt en analys av bolagets 
förvaltnings- och upplåningsavtal. 

riksrevisionen 54 Swedfund International AB och samhällsuppdraget 


6.2.1 Placeringspolicy för likvidförvaltning 
Placeringspolicyn är ett övergripande styrinstrument för ett bolags placering 
av kapitalet. Den beslutas i regel varje år av styrelsen. Swedfunds placeringspolicy 
omfattar endast likvidförvaltningen. Därmed omfattar den inte riskkapitalverksamheten, 
det vill säga investeringarna i aktier och lån i utvecklingsländerna. 
För likvidförvaltningen finns två olika styrdokument, dels en policy för 
den så kallade öppna likviditetsportföljen, dels en policy för den pantsatta 
likviditetsportföljen. 
Swedfunds likvida medel är avsedda för kommande investeringar och 
måste därför placeras så att de lätt kan förvandlas till bankmedel. En del av 
Swedfunds likviditet ligger därför i den öppna likviditetsportföljen. Den 
pantsatta likviditetsportföljen avser medel som utgör säkerhet för lån som 
tagits i utländsk valuta och som Swedfund i sin tur lånar ut till företag. Den 
är till för långfristig upplåning och utgjorde vid utgången av 2007 cirka en 
tredjedel av den totala likviditeten. 
Rent innehållsmässigt skiljer sig riskbenägenheten något åt i de bägge 
dokumenten. I den pantsatta delen finns utrymme att göra placeringar som 
innebär att Swedfund kan ta en valuta- och aktierisk. Det får endast göras i 
kapitalgaranterade obligationer. Den öppna likviditetsportföljen kan inte ta 
motsvarande risk. Policyn för den öppna likviditetsportföljen tillåter å andra 
sidan avsevärt högre kreditrisk än policyn för den pantsatta likviditetsportföljen. 
För båda likviditetsportföljerna är målet att uppnå en hög, och om möjligt, 
jämn avkastning på likvida medel, enligt styrelsens skrivningar i placeringspolicyn. 
Givet de begränsningar för ränte- och kreditrisker som satts 
upp i policyn är emellertid målet om en hög avkastning något motsägelsefullt. 
Policyn ger i praktiken ingen möjlighet till hög avkastning i likviditetsförvaltning, 
utan bolaget strävar efter en jämn avkastning till låg risk. Det 
bekräftas också av styrelsens rapport om intern kontroll.70 
I placeringspolicyn finns dessutom krav på att hela likviditetsportföljen 
ska kunna omsättas till likvida medel på två dagar, vilket resulterar i en låg 
avkastning på kapitalet. 
Generellt är målformuleringarna i policyn vaga, till exempel är det oklart 
varför risktagandet i den öppna portföljen ”skall vara mycket begränsat”71 – 
motsvarande skrivning saknas för den pantsatta likviditetsportföljen. Det 
vore mer rimligt med ett lägre risktagande i den pantsatta likviditetsportföljen 
eftersom den är en säkerhet för utländsk upplåning. Ett antal begrepp 
i policyn är dessutom diffusa eller inte alls definierade, till exempel att 

70 Se http://www.swedfund.se/sv/omswedfund/bolagsstyrning/styrelsensrapport-ominternkontroll. 
2009-02-06. 

71 Placeringspolicy för Swedfund International AB. 

Swedfund International AB och samhällsuppdraget 55 riksrevisionen 


6.2.2 

6.3 

placeringar i räntebärande papper får ha en genomsnittlig duration om 
1,5 år. Det är oklart om det innebär en begränsning eller ett riktmärke. 

Vidare saknas riktlinjer för aktierisken i den pantsatta likviditetsportföljen; 
kan Swedfund handla i Sverige eller i världen? 

Förvaltnings- och upplåningsavtal 

Riksrevisionen har även låtit analysera Swedfunds förvaltnings- och 
upplåningsavtal. 

Likvidförvaltningen sköts sedan 1997 av en viss bank. Avtalet är daterat 
i september 1997 och har inte omförhandlats sedan dess. Förvaltningen är 
speciellt utformad för Swedfunds likvidförvaltning, och banken bedriver en 
diskretionär likvidförvaltning. Det innebär att Swedfund överlåter investeringsbesluten 
till banken inom de ramar som definieras i placeringsreglementet. 


Upplåning i utländsk valuta sker via avtal med AB Svensk Exportkredit 
(SEK). Ramavtalet med SEK är daterat oktober 1995. Avtalet har uppdaterats 
med jämna mellanrum avseende kreditramen, men tycks i övrigt inte ha varit 
föremål för förändring eller omförhandling. Villkoren framgår inte av avtalet 
utan fastställs löpande i samband med transaktioner. För outnyttjad kredit 
utgår en avgift per år. Den nuvarande låneramen uppgår till cirka 460 miljoner 
kronor, men det är oklart hur stor del av denna som utnyttjas. 

De gällande förvaltnings- och upplåningsavtalen har inte varit föremål 
för upphandling eller omförhandling på elva respektive tretton år. 

Under granskningens gång beslutade Swedfunds styrelse den 
10 december 2008 om ett förslag till reviderad upplåningspolicy. I den 
förefaller upplåningsvillkoren ha försämrats ytterligare och Swedfund måste 
anpassa sig till en dyrare upplåning hos SEK. Bolaget uppger att orsaken till 
detta är att den globala krisen i banksystemet har inneburit att långfristig 
upplåning blivit omöjlig eller dyr. 

Sammanfattande iakttagelser 

• 
Både avkastningen på lånen och avkastningen vid försäljningen av aktier 
var relativt höga under åren 2000–2008, före avdrag för administrations- 
och förvaltningskostnader. 
• 
Efter avdrag för administrations- och förvaltningskostnader minskar 
avkastningen i de båda portföljerna med cirka 6,5 procentenheter. 
Avkastningen för aktieportföljen är då 14,4 procent och för låneportföljen 
minus 1,0 procent. 
riksrevisionen 56 Swedfund International AB och samhällsuppdraget 


• 
Risktagandet för den öppna respektive för den pantsatta portföljen 
skiljer sig åt i kapitalpolicyn. 
• 
Swedfunds placeringspolicy för likvidförvaltningen har vaga 
målformuleringar. Ett antal begrepp i policyn är diffusa och till och 
med motstridiga i vissa fall. 
• 
De gällande förvaltnings- och upplåningsavtalen har inte omförhandlats 
på elva respektive tretton år. 
• 
Styrelsen har varit passiv i sitt arbete med kapitalförvaltningen. 
Swedfund International AB och samhällsuppdraget 57 riksrevisionen 


Slutsatser och rekommendationer 

Riksrevisionen har granskat hur Swedfund International AB fullföljer sitt 
uppdrag och hur regeringen har styrt verksamheten utifrån riksdagens 
beslut. 

I följande avsnitt sammanfattas de iakttagelser som uppmärksammats 

i granskningen. Avslutningsvis presenteras Riksrevisionens rekommenda


tioner till regeringen och till Swedfund. 

7.1 Styr regeringen Swedfund i enlighet med riksdagens 
beslut? 
Behov av förtydligande av styrdokumenten 

Enligt Swedfunds bolagsordning har bolaget ett uppdrag som inkluderar 
dels att bidra till en rättvis och hållbar global utveckling, dels att bedriva 
verksamheten på ett affärsmässigt sätt. Enligt den prioritetsordning som 
anges i bolagets ägardirektiv ska projektens potentiella utvecklingseffekter 
vara av avgörande betydelse vid behandlingen av och besluten om eventuella 
investeringar. Enligt det andra prioriterade målet, lönsamhet, ska verksamheten 
utifrån det överordnade utvecklingsmålet bedrivas på ett affärsmässigt 
sätt. 

Enligt Swedfunds tolkning av sitt uppdrag innebär detta att bolaget inte 

ska investera i projekt som inte förväntas bli lönsamma – oavsett utveck


lingseffekterna. Enligt Riksrevisionens uppfattning är det en rimlig tolkning. 

Ägardirektivet skulle dock vinna på att preciseras ytterligare. 

Hur det tredje prioriterade målet, det vill säga samverkan med det 

svenska näringslivet förväntas påverka verksamheten är oklart, i synnerhet 

som målet måste ses i skenet av den svenska principen om obundet 

bistånd. 

Riksdagen har understrukit vikten av en tredimensionell syn på hållbar 

utveckling, det vill säga sociala, ekonomiska och miljömässiga aspekter. Det 

kan ifrågasättas varför Swedfunds bolagsordning och ägardirektiv anger det 

mer begränsade begreppet en hållbar ekonomisk utveckling som mål för 

bolagets investeringar. 

Regeringen har tagit hänsyn till politiken för global utveckling i 

Swedfunds bolagsordning och ägardirektiv. Riksrevisionen gör emellertid 

bedömningen att bolagsordningens verksamhetsföremål är svårtillgängligt 

och att ett tydligare ägardirektiv skulle underlätta bedömningen av bolagets 

Swedfund International AB och samhällsuppdraget 59 riksrevisionen 


uppdrag. Det finns därmed, enligt Riksrevisionen, utrymme för förtydliganden 
av bolagets uppdrag i bolagsordningen och i ägardirektivet. 

7.2 Bedriver Swedfund verksamheten i linje med regeringens 
beslut? 
Utvecklingsmålet har stått tillbaka för lönsamhetsmålet 

I ägardirektivet anges bland annat att investeringarna ska styras av utvecklingseffekterna 
och bedrivas i låginkomstländer definierade i enlighet med 
OECD-DAC. Eftersom Swedfund ska samfinansiera med andra aktörer kan 
det emellertid vara svårt för bolaget att gå in i de mest fattiga och/eller 
politiskt oroliga länderna, då medfinansiärerna kan ha ett svagt intresse 
för dessa regioner. Swedfund har dock ökat sitt engagemang i de fattigaste 
länderna under senare år. Detta har delvis varit möjligt på grund av ett ökat 
engagemang i riskkapitalfonder som finansierar företag i länderna. 

Swedfunds investeringar har framför allt motiverats utifrån ett ekono


miskt perspektiv, vilket ligger i linje med bolagets lönsamhetsmål. Ägaren 

har dock beslutat att utvecklingseffekterna ska vara avgörande för valet av 

investeringar, och bolaget har under senare år strävat efter att uppfylla detta. 

De förväntade utvecklingseffekterna har emellertid ofta varit övergripande 

formulerade i investeringsbesluten, även om arbetet har utvecklats. 

Den tyngd som läggs vid projektens ekonomiska resultat framgår även 
av att Swedfund investerar i riskkapitalfonder som bland annat av skattemässiga 
skäl förlagts i länder med mer förmånlig skattelagstiftning, så 
kallade tax havens. Riksrevisionen ifrågasätter om denna typ av investeringar 
är förenliga med Swedfunds uppdrag att bidra till utvecklingseffekter. 

Den marknadskompletterande rollen bör ses över 

Enligt regeringens riktlinjer till bolaget ska konkurrens med kommersiella 
finansiella aktörer undvikas. Swedfund ska vara marknadskompletterande. 
Riksrevisionen har dock funnit att Swedfund sällan gör någon utvärdering 
angående huruvida ett projekt kan finansieras av någon annan och bolaget 
har därmed inte följt direktivet från ägaren. 

Riksrevisionen ifrågasätter dock om och hur det är möjligt att säkerställa 

huruvida det finns alternativa finansiärer till investeringarna i utvecklings


länder. Enligt Riksrevisionens bedömning bör därför kravet på att bolaget 

ska undvika konkurrens med kommersiella finansiella aktörer ses över. 

riksrevisionen 60 Swedfund International AB och samhällsuppdraget 


Kapitalbehov och avkastningsmål 

Swedfund har aldrig behövt betala ut samtliga kontrakterade åtaganden, 
det vill säga det som bolaget avtalat att betala ut under ett år. Detta gör att 
Swedfunds kapitalbehov kan förefalla vara större än vad det i praktiken är. 
Ägaren har dock aldrig gjort någon finansiell analys av bolagets faktiska 
kapitalbehov. 

Det ekonomiska mål som regeringen har satt upp för Swedfunds verk


samhet är att den genomsnittliga avkastningen på eget kapital före skatt ska 

motsvara den genomsnittliga statsskuldräntan med ett års löptid. Nivån på 

avkastningen har inte justerats sedan dess tillkomst 2002. Under den 

senaste femårsperioden har Swedfund nått sitt ekonomiska mål med god 

marginal. 

Swedfund har vid flera tillfällen begärt ytterligare kapitaltillskott från 

ägaren. Äskandena motiveras bland annat av att bolaget ska kunna växa. 

Det senaste äskandet motiveras av den snabba avmattningen på finans


marknaden till följd av lågkonjunkturen och att bolaget står inför en situation 

med hög efterfrågan på dess tjänster till följd av den minskade tillgången på 

finansiering. Regeringen föreslog i april 2009 att bolaget ska erhålla 300 

miljoner kronor bland annat på grund av ökad efterfrågan på bolagets 

medverkan i investeringar. 

Riksrevisionen bedömer att det finns anledning att analysera Swedfunds 

reella kapitalbehov innan eventuellt ytterligare kapital tilldelas bolaget. 

Vidare bör regeringen i det sammanhanget också redogöra för riksdagen 

om bolagets framtida inriktning, storlek och roll inom det svenska 

utvecklingssamarbetet. 

Även avkastningsmålet för verksamheten bör ses över. För att stimulera 

bolaget till ett kontinuerligt effektivitetsarbete är det viktigt med ett 

realistiskt men ändå utmanande mål. 

7.3 Har bolaget en ändamålsenlig styrning av verksamheten? 
Investeringsunderlag och uppföljning kan utvecklas ytterligare 

Riksrevisionen bedömer att kvaliteten i beslutsunderlagen är varierande. 
De utvecklingsmål som sätts för projekten är inte sällan på en övergripande 
nivå, vilket resulterar i att även uppföljningen blir ofullständig. Det går inte 
heller att avgöra hur, eller om, Swedfund säkerställer att utvecklingseffekterna 
uppnåtts i praktiken. 

I granskningen har emellertid konstaterats att Swedfunds investeringsprocess 
och uppföljningsarbete har utvecklats och förbättrats under senare 

Swedfund International AB och samhällsuppdraget 61 riksrevisionen 


år. Bolaget har strävat efter att strukturera beslutsunderlagen och göra dem 
mer enhetliga. Dessutom har man inrättat en kvalitetssäkringsprocess. 
Vidare har bolaget arbetat med att följa upp investeringarna, inte bara ur 
ett finansiellt perspektiv, utan också vad avser utvecklingseffekterna. 

Riksrevisionens anser att bolaget bör eftersträva att i större utsträckning 
formulera mätbara utvecklingsmål. 

Ökad investeringsvolym 

Swedfunds investeringar via lån har ökat i förhållande till andelen aktiekapital. 
Detta har möjliggjort en kraftig ökning av Swedfunds investeringsvolym. 
Lån kan anses vara en säkrare investering, med årliga ränteintäkter. 
Lån kräver dessutom betydligt mindre engagemang från Swedfund än 
direktinvesteringar via aktiekapital. 

Även andelen investeringar i riskkapitalfonder har ökat. De kräver, 
liksom lån, mindre engagemang från Swedfund. Investeringar via 
riskkapitalfonder, men även lån, innebär emellertid mer begränsade 
möjligheter till insyn och transparens. 

Riksrevisionen bedömer att Swedfund har begränsade möjligheter att 
påverka företagen som fonderna investerat i och därmed försvåras möjligheterna 
att skapa och följa upp utvecklingseffekter. 

Höga administrations- och förvaltningskostnader 

En analys av avkastningen för aktieportföljen respektive låneportföljen visar 
att Swedfunds avkastning står sig väl i jämförelse med valda index. Efter 
avdrag för administrations- och förvaltningskostnader är avkastningen dock 
inte lika god. 

Riksrevisionen bedömer att kostnaderna för aktie- och låneportföljen är 
relativt höga och kräver en noggrann genomlysning. Det gäller i synnerhet 
låneportföljen där avkastningen är negativ på årsbasis. 

Brister i kapitalförvaltningen 

Swedfund har kommit att förvalta ett totalt eget kapital på drygt 2 miljarder 
kronor. Riksrevisionen konstaterar dock att bolagets placeringspolicy är 
bristfällig. Målformuleringarna i policyn är till exempel vaga och alltför 
försiktigt hållna. Ett antal begrepp i policyn är dessutom diffusa eller inte 
alls definierade, och vissa riktlinjer är till och med motstridiga. 

Affärsmässigheten i de gällande förvaltnings- och upplåningsavtalen kan 
dessutom ifrågasättas. Avtalen har inte varit föremål för upphandling eller 
omförhandling på elva respektive tretton år, och förutsättningarna ser idag 
annorlunda ut. 

Styrelsen har varit passiv vad gäller kapitalförvaltningen och 
Riksrevisionens bedömning är att placeringspolicyn bör förtydligas. 

riksrevisionen 62 Swedfund International AB och samhällsuppdraget 


7.4 Rekommendationer 
Riksrevisionens bedömning är att regeringen har anpassat styrningen av 
Swedfund International AB efter riksdagens beslut angående politiken för 
global utveckling. 

Bolaget har strävat efter att leva upp till regeringens styrning och krav. 

Granskningen ger emellertid Riksrevisionen anledning att lämna nedan


stående rekommendationer. 

Riksrevisionen rekommenderar regeringen att 

• 
förtydliga Swedfunds bolagsordning och ägardirektiv, 
• 
se över kravet på Swedfunds marknadskompletterande roll, 
• 
utvärdera Swedfunds reella kapitalbehov och anpassa avkastningsmålet 
till Swedfunds rådande förutsättningar, 
• 
utarbeta riktlinjer för statliga verksamheters engagemang i så kallade tax 
havens. 
Riksrevisionen rekommenderar Swedfund International AB att 

• 
precisera investeringarnas utvecklingseffekter och förbättra 
uppföljningen i linje med regeringens ägardirektiv, 
• 
överväga i vilken utsträckningen Swedfund ska verka genom 
riskkapitalfonder, 
• 
se över kostnaderna för aktie- och låneportföljen, 
• 
göra en översyn av bolagets kapitalförvaltning. 
Swedfund International AB och samhällsuppdraget 63 riksrevisionen 


Referenser 

Lagar och förordningar 

Aktiebolagslagen (2005:551) 
Lagen (2008:1271) om överlämnande av vissa förvaltningsuppgifter 
till Swedfund International AB 
Förordningen (2008:1272) om Swedfund International AB:s stöd till 
små och medelstora svenska företags investeringar i Swedfunds 
samarbetsländer 

Offentliga tryck 

Gemensamt ansvar: Sveriges politik för global utveckling: Prop. 
2002/03:122, bet. 2003/04:UU3, rskr. 2003/04:112 
Svenska utvecklingssamarbetet med länderna i OSS och på Västra Balkan: 
Skr. 2004/05:109, bet. 2004/05:UU12, rskr. 2003/04:299 
Prop. 2006/07:1 utg. omr. 7, bet. 2006/97:FiU1, rskr. 2006/07:9 
Skr. 2007/08:89, bet. 2007/08:UU5, rskr. 2007/08:252 
Prop. 2007/08:1, bet. 2007/08:UU2, rskr. 2007/08:65 
Proposition 2008/09:99 2009 års proposition om vårtilläggsbudget 
Prop. 2008/09:52, bet. 2008/09:UU9, rskr. 2008/09:74 

Övriga källor 

A progress report on the jurisdictions surveyed by the OECD 2000 
Bolagsordning för Swedfund International AB 
Harmful Tax Competition. An emerging Global Issue. OECD 1998 
Investing for development, the Department for International 

Development’s oversight of CDC Group plc. National Audit Office 
HC 18 Session 2008-2009, 5 december 2008 
Offshore Financial Centers, IMF Background Paper, 2000-06-23 
Overview of the OECD:s work on international tax evasion. 2009-03-24 
Placeringspolicy för Swedfund International AB 
Rapport Vurderingar foretatt på oppdrag fra Utenrikesdepartementet 
vedrörende Norfund 26 september 2008. PricewaterhouseCoopers 
Verksamhetsberättelse för företag med statligt ägande åren 2005−2007 
Ägarens riktlinjer till Swedfund International AB, beslutade vid 
bolagsstämma 2002-04-23, 2007-04-17, 2008-04-17 samt 2009-04-17 
Årsredovisningar för Swedfund International AB, 2000-2008 

Swedfund International AB och samhällsuppdraget 65 riksrevisionen 


Åtaganderedovisning från Swedfund International AB 2000-2008 
www.swedfund.se 
www.edfi.be 

Intervjuer 

Björn Blomberg, Managing Director, Swedfund International AB 
Anna Centerstig, departementssekreterare, enheten för styrning och 

metoder i utvecklingssamarbetet, Utrikesdepartementet 
Claes Ekström, styrelseledamot, Swedfund International AB 
Lars Gårdö, Styrelseordförande, Swedfund International AB 
Bo Göransson, styrelseledamot Swedfund International AB 
Ulla Holm, Global Director, Tetra Pak 
Per Juth, Director, Globalisation and Private Sector Growth, Swedfund 

International AB 
Olof Lenneman, Total Management Support 
Stina Mossberg, Vd Ramboll Natura AB, Styrelseledamot Swedfund 

International AB 
Maria Norrfalk, Landshövding Dalarnas län, Styrelseledamot Swedfund 

AB 
Jonas Palmquist, Partner, Scope Capital Advisory AB 
Jan Sundberg, Executive Director, SEB Venture Capital 
Hugo Thelin, MDhc, Karolinska Investment Fund 
Anna Vikström, Program Manager, Swedfund International AB 
Elisabeth Westberg, styrelseledamot, Swedfund International AB 
Håkan Åkesson, Ambassadör, Departementsråd, Chef för enheten för 

styrning och metoder i utvecklingssamarbetet, Utrikesdepartementet 
Lars Öjefors, Lotium AB 

Konsulter 

Agenta Advisor AB 

riksrevisionen 66 Swedfund International AB och samhällsuppdraget 


Bilaga 1 Bolagsordning för Swedfund 
International AB 

SWEDFUND INTERNATIONAL AKTIEBOLAG 

(556436-2084) 

BOLAGSORDNING 

§1 FIRMA 

Bolagets firma skall vara Swedfund International AB. 

§2 SÄTE 

Styrelsen skall ha sitt säte i Stockholm. 

§3 VERKSAMHET 

Aktiebolagets verksamhet skall vara att utveckla och förvalta en investeringsportfölj 
bestående av aktier i och – utan att driva bankrörelse eller sådan 
rörelse som avses i lagen (2004:297) om bank- och finansieringsrörelse – 
lån och garantier till företag i utvecklingsländer samt länder i Östeuropa 
som inte är EU-medlemmar, samt därmed förenlig verksamhet. 

Swedfunds verksamhet skall bidra till målsättningarna för politiken för 

global utveckling och för utvecklingssamarbetet (prop. 2002/03:122, bet. 

2003/04:UU3, rskr. 2003/04:112) genom investeringar som bidrar till hållbar 

ekonomisk utveckling i de länder där investeringar görs. Utifrån de övergrip


ande målsättningarna skall verksamheten bedrivas på ett affärsmässigt sätt. 

§4 AKTIEKAPITAL 

Aktiekapitalet skall vara lägst 40 och högst 160 miljoner kronor 

§5 ANTAL AKTIER 

Antalet aktier skall vara lägst 40 och högst 160. 

§6 STYRELSE 

Styrelsen skall bestå av lägst sex (6) och högst åtta (8) styrelseledamöter 
med noll (0) suppleanter. 

§7 VERKSTÄLLANDE DIREKTÖR 

Verkställande direktören skall inte vara medlem av styrelsen. 

Swedfund International AB och samhällsuppdraget 67 riksrevisionen 


§8 REVISORER 

För granskning av aktiebolagets årsredovisning jämte räkenskaperna samt 
styrelsens och verkställande direktörens förvaltning utses en (1) revisor och 
en (1) revisorssuppleant. En revisor samt revisorssuppleant skall vara 
auktoriserad revisor. Riksrevisionen skall beredas tillfälle att utse en (1) 
revisor jämte revisorssuppleant i bolaget. 

§9 KALLELSE 

Kallelse till ordinarie bolagsstämma (årsstämma) skall ske genom brev med 
posten till aktieägarna tidigast fyra (4) och senast två (2) veckor före 
bolagsstämman. Information om årsstämma och extra bolagsstämma skall 
även återfinnas på bolagets hemsida. 

§10 RIKSDAGSLEDAMOTS NÄRVARORÄTT 

Riksdagsledamot har rätt att, efter anmälan till styrelsen senast femte 
vardagen före stämman, närvara vid årsstämma och i anslutning till denna 
ställa frågor. Underrättelse om tid och ort för årsstämma skall tidigast fyra 

(4) och senast två (2) veckor före stämman sändas till Riksdagens 
kammarkansli och skall även återfinnas på bolagets hemsida. 
§11 ÄRENDEN PÅ ÅRSSTÄMMA 

På ordinarie bolagsstämma (årsstämma) skall följande ärenden behandlas: 

1. Val av ordförande vid stämman. 
2. Val av en eller två justeringspersoner. 
3. Upprättande och godkännande av röstlängd. 
4. Godkännande av dagordning. 
5. Prövning av om stämman blivit behörigen sammankallad. 
6. Framläggande av årsredovisningen och revisionsberättelsen samt 
eventuell koncernredovisning och koncernrevisionsberättelse. 
7. Beslut om: 
a. fastställande av resultaträkningen och balansräkningen samt 
eventuell koncernresultaträkning och koncernbalansräkning, 
b. dispositioner beträffande aktiebolagets vinst eller förlust enligt den 
fastställda balansräkningen samt eventuell koncernbalansräkning 
och 
c. ansvarsfrihet åt styrelseledamöterna och verkställande direktören. 
8. Fastställande av arvoden åt styrelsen. 
9. Fastställande av arvoden åt revisorerna. 
10. Beslut om antal styrelseledamöter. 
11. Val till styrelsen och i förekommande fall av revisorer. 
riksrevisionen 68 Swedfund International AB och samhällsuppdraget 


12. Val av ordförande i styrelsen. 
13. Annat ärende, som ska tas upp på bolagsstämman enligt 
aktiebolagslagen (2005:551) eller bolagsordningen. 
§12 RÄKENSKAPSÅR 

Aktiebolagets räkenskapsår ska vara 1 januari – 31 december. 

Rev. 2007-04-17 

Swedfund International AB och samhällsuppdraget 69 riksrevisionen 


Bilaga 2 Ägarens riktlinjer till Swedfund 
International AB 

Reviderade riktlinjer för Swedfund International AB (556436-2084) antagna 
vid årsstämman den 17 april 2008. 

Mål 

Swedfund är en utvecklingsaktör som genom investeringar i utvecklingsländer 
och länder i Östeuropa ska bidra till att nå målen för Sveriges politik 
för global utveckling (PGU) och det svenska utvecklingssamarbetet (prop. 
2002/03:122, bet. 2003/04:UU3, rskr. 2003/04:112, Skr. 2004/05:109, bet. 
2004/05:UU12, rskr. 2004/05:299 och prop. 2007/08:1, utg.omr. 7, bet. 
2007/08:UU2, rskr. 2007/08:65). Riskkapitalverksamheten är ett medel för 
att nå dessa mål. Swedfunds verksamhet ska styras av följande mål i 
prioritetsordning: 

1. Utvecklingsmål 
Det överordnade målet för Swedfunds verksamhet är att bidra till målsättningen 
för det svenska utvecklingssamarbetet genom investeringar som 
bidrar till hållbar ekonomisk utveckling i de länder där investeringar görs. 

2. Lönsamhetsmål 
Utifrån det överordnade utvecklingsmålet ska verksamheten bedrivas på 
ett affärsmässigt sätt. Swedfund ska eftersträva att den genomsnittliga 
avkastningen på det egna kapitalet före skatt överstiger den genomsnittliga 
statsskuldsräntan med ett års löptid. Avkastningen ska mätas över rullande 
sjuårsperioder. 

3. Samverkan med näringslivet 
Swedfund ska i sin samfinansieringsverksamhet eftersträva att arbeta 
med svenska företag som ett led i att bidra till näringslivets medverkan i 
utvecklingssamarbetet och därmed till att främja dess internationalisering 
och expansion på nya marknader. 

Verksamhetsinriktning och landval 

Swedfunds uppgift är att bidra till näringslivsutveckling i utvecklingsrespektive länder i Östeuropa genom att delta i finansieringen av 
samhällsekonomiskt sunda investeringar, som bidrar till tillväxt och 

Swedfund International AB och samhällsuppdraget 71 riksrevisionen 


utveckling samt god miljö, god företagskultur och goda arbetsvillkor. Bolaget 
ska tillsammans med strategiska partners etablera bärkraftiga och affärsmässigt 
drivna företag genom riskkapitalsatsningar i form av aktier, lån 
och/eller garantier i direktinvesteringar eller genom finansiella intermediärer 
som t.ex. riskkapital- eller investeringsfonder. Swedfund ska medverka till 
investeringar som inte bedöms kunna realiseras med enbart kommersiell 
finansiering. Konkurrens med kommersiella, finansiella aktörer ska undvikas. 

Swedfund ska kunna investera i länder som enligt OECD/DAC:s definition 
kvalificerar för utvecklingsfinansiering samt i länder i Östeuropa som inte är 
EU-medlemmar. Bland utvecklingsländerna ska Swedfund prioritera investeringar 
i låginkomstländer. Undantagsvis, och endast om det finns särskilda 
utvecklingsmotiv, kan investeringar ske i länder vars BNP per capita uppgår 
till mer än 50 % av DAC-listans maximala belopp. Sådana skäl kan vara 
förekomsten av marknadsimperfektioner, t.ex. frånvaro av en fungerande 
kapitalmarknad, bristfällig konkurrens, ett allmänt svagt investeringsklimat 
eller missgynnade regioner. 

Bolaget ska systematiskt bedöma och redovisa verksamhetens utvecklingseffekter. 
Vid beredning av och beslut om deltagande i projekt, ska projektens 
utvecklingseffekter tillmätas avgörande vikt. 

Medel för teknisk assistans 

Swedfund disponerar medel för finansiering av teknisk assistans. Medlen 
ska användas för att initiera nya samarbeten, genom t.ex. stöd till förinvesteringsaktiviteter, 
och insatser för att höja kvaliteten i potentiella eller befintliga 
projekt. Insatserna ska initieras av Swedfund men kan tas fram i dialog 
med en potentiell investerare eller ett partnerföretag. Insatserna ska helt 
finansieras från medlen och även kostnader för administration av insatserna 
får finansieras med dessa medel. 

Rapportering 

Swedfund ska i årsredovisningen separat redovisa den genomsnittliga 
avkastningen på eget kapital före skatt i förhållande till den genomsnittliga 
statsskuldsräntan med ett års löptid. 

Swedfund ska i årsredovisningen redovisa verksamhetens utvecklingseffekter 
fördelat på pågående och avslutade investeringar samt hur medlen 
för teknisk assistans har använts. 

riksrevisionen 72 Swedfund International AB och samhällsuppdraget 


Bilaga 3 Sammanställning av Development 
Financial Institutions 

EDFI 
Associationsform 
Tillgångar (enligt 
balansomslutning 
2007) tusen euro 
Projektportfölj 
tusen euro 
(2007) Anställda 
Främsta 
investeringsform 
De största geografiska 
fokusområdena 
BIO, Belgien bolag 179 901 126 006 12 AK 48 %, lån 52 % 
30 % Afrika, 18 % Asien, 
16 % Latinamerika 
CDC, 
Storbritannien bolag 3 296 430 1 281 070 40 AK 87 %, lån 13 % 
60 % Afrika, 24 % Sydasien, 
11 % Asien och Stillahavsområdet 
Cofides, Spanien bolag 63 052 373 850 48 AK 91 %, lån 9 % 62 % Latinamerika 
DEG, Tyskland bolag 3 223 158 3 581 700 384 
AK 19 %, lån 78 %, 
garantier 3 % 
24 % Asien, 
16 % Latinamerika, 14 % Afrika 
& Stillahavsområdet 
Finnfund, 
Finland bolag 174 218 223 000 37 AK 42 %, lån 58 % 
32 % Afrika, 25 % Asien, 
17 % Latinamerika, 12 % 
Östeuropa och Centralasien 
FMO, 
Nederländerna bolag 2 685 035 3 400 000 225 
AK 35 %, lån 57 %, 
garantier 8 % 
27 % Afrika &Pacific, 
23 % Latinamerika, 17 % Asien 
IFU, IØ, IFV, 
Danmark fond 303 822 935 871 75 AK 49 %, lån 51 % 
19 % Asien, 12 % Kina , 
14 % Afrika & 
Stillahavsområdet, 
7 % Latinamerika 
Norfund, Norge fond 439 644 395 310 37 
AK 89 %, lån 10 %, 
garantier 1 % 
23 % södra Afrika, 
14 % Syd- och sydostasien, 
17 % Centralamerika, 
11 % östra Afrika 
OeEB, Österrike bolag ingen uppgift ingen uppgift 10 ingen uppgift ingen uppgift 
Proparco, 
Frankrike bolag 987 462 597 800 80 
AK 12 %, lån 80 %, 
garantier 8 % 
cirka 40 % Afrika, 15 % Asien, 
25 % Medelhavsländer 
SBI-BMI, Belgien bolag 
33 000 (eget 
kapital 2008) ingen uppgift 
ingen 
uppgift AK 62 %, lån 38 % 
18 % Afrika/Karibiska 
havet/Stillahavsområdet, 
13 % Asien, 
8 % Kina 
Sifem/Seco, 
Schweiz bolag ingen uppgift 132 230 8/65 AK 95 %, lån 5 % 
35 % Afrika, 
24 % övrigt, 
20 % Asien 
Simest, Italien bolag 274 833 229 900 151 AK 100 % 
46 % centrala och östra Europa, 
18 % Asien och Oceanien, 13 % 
Central- och Sydamerika 
Sofid, Portugal ingen uppgift ingen uppgift ingen uppgift 
ingen 
uppgift ingen uppgift ingen uppgift 
Swedfund, 
Sverige bolag 190 806 138 420 33 
AK ca 61 %, lån 
ca 39 % 
45 % Afrika, 27 % Asien, 
23 % Östeuropa 

AK = aktiekapital 

Swedfund International AB och samhällsuppdraget 73 riksrevisionen 


Bilaga 4 Metod för analys av investeringarnas 
avkastning 

I analysen har Swedfunds projektinvesteringar delats in i två delar; 

− Aktieportföljen 

− Låneportföljen 

För att beräkna årlig avkastning för aktieportföljen, har analysen utgått från 
realiserade aktieförsäljningar under året, subtraherat med kostnaden för 
aktieförsäljningen (förvärvskostnad) och nedskrivningar samt adderat aktieutdelningar 
och årets uppskrivningar. Nettoresultatet divideras med det 
genomsnittliga marknadsvärdet på aktieportföljen (IB + UB)/2. För åren 
1999-2002 används bokfört värde istället för marknadsvärde på aktieportföljen 
då marknadsvärdet inte redovisats för dessa år. För åren 2003-2007 
används marknadsvärdet på aktieportföljen. 

Beräkningsstegen visas i tabellen nedan: 

Tabell 1. Beräkningsmodell: Avkastning aktieportföljen 

Aktieförsäljning 

‐ Förvärvskostnad 
+ Aktieutdelning 
+ Årets uppskrivningar 
‐ Årets nedskrivningar 
= Vinst 

/ Marknadsvärde aktieportfölj (IB + UB)/2 

= Avkastning 

För att beräkna årlig avkastning på låneportföljen har analysen utgått från 
ränteintäkter under året och dragit av räntekostnader. Därefter har ränteintäkten 
adderats från de likvida medel i SEK som matchar upplåningen i 
utländsk valuta. Därefter subtraheras/adderas årets nedskrivningar/ uppskrivningar. 
Beloppet divideras med det genomsnittliga bokförda värdet på 
låneportföljen under året. För låneportföljen är marknadsvärdet på portföljen 
lika med det bokförda värdet på portföljen varför bokfört värde kan användas 
under hela tidsperioden. 

Swedfund International AB och samhällsuppdraget 75 RIKSREVISIONEN 


Beräkningsstegen visas i tabellen nedan: 
Tabell 2. Beräkningsmodell: Avkastning låneportföljen 

Ränteintäkter 

‐ Räntekostnad 
+ Ränteintäkt för säkerhet (Stibor* ((IB + UB)/2)) 
+ Årets uppskrivningar 
‐ Årets nedskrivningar 
= Vinst 

/ Marknadsvärde låneportfölj (IB + UB)/2 

= Avkastning 

Portföljernas avkastning utvärderas mot ett private equity72 index, Cambridge 
Associates LLC US Private Equity Index (omräknat till svenska kronor). 
Indexet består av 757 amerikanska private equity fonder.73 Därutöver jämförs 
låneportföljens utveckling med Merrill Lynch Global High Yield & Emerging 
Markets Sovereigns, ett globalt index som även inkluderar tillväxtmarknader 
(statspapper). Aktieportföljen jämförs med MSCI Emerging Markets 
(omräknat till svenska kronor), ett aktieindex för tillväxtmarknader. 

72 Private equity kan översättas som investeringar i onoterade bolag med ett aktivt 
ägarengagemang. 

73 Per den 2008-06-30. 

R IK S R EVI S IONEN 76 Swedfund International AB och samhällsuppdraget 



