RiR 2009:16

Underhåll av belagda vägar



ISBN 978 91 7086 189 5

RiR 2009:16

Tryck: Riksdagstryckeriet, Stockholm 2009



Till regeringen

Näringsdepartementet

Datum: 2009-11-09

Dnr: 31-2009-0982

Underhåll av belagda vägar 

Riksrevisionen har granskat Vägverkets underlag för bedömning av underhållsbehov. 
Resultatet av granskningen redovisas i denna granskningsrapport.

 Företrädare för Regeringskansliet och Vägverket har fått tillfälle att faktagranska 
och i övrigt lämna synpunkter på utkast till rapport.

 Rapporten överlämnas till regeringen i enlighet med 9 § lagen 
(2002:1022) om revision av statlig verksamhet m.m. Rapporten överlämnas 
samtidigt till Riksrevisionens styrelse.

 Rapporten innehåller slutsatser och rekommendationer som avser regeringen 
och Vägverket. Riksrevisionen kommer att följa upp granskningen.

Riksrevisor Eva Lindström har beslutat i detta ärende. Revisionsledare 
Petter Dahlin har varit föredragande. Biträdande granskningsområdeschef 
Hans Folkesson har medverkat vid den slutliga handläggningen. 

Eva Lindström

Petter Dahlin

För kännedom:

Vägverket 
VTI 
SIKA 
Banverket



Innehåll

Sammanfattning 7

1 Inledning 15

1.1 Motiv och bakgrund till granskning 15

1.2 Granskningens syfte 16

1.3 Granskningens genomförande 16

1.4 Vad granskas? 17

1.5 Bedömningsgrunder 18

1.6 Disposition 21

2 Vägverkets uppgift och organisation 23

2.1 Det svenska vägnätet 23

2.2 Vägverkets uppgift 23

2.3 Vägverkets organisation 24

3 Statens styrsystem för vägunderhåll 27

4 Vägverkets bedömning av underhållsbehov 29

4.1 Underlag för bedömning av vägnätets tillstånd 29

4.2 Underlag från informations- och managementsystem 36

4.3 Underlag om trafikanters upplevelser 43

4.4 Vägverkets analys och tillämpning av underlagen 45

5 Vägverkets redovisning till regeringen 51

5.1 Vägverkets redovisning av tillståndet till regeringen 51

5.2 Vägverkets uppskattning av underhållskostnader 54

5.3 Vägverkets redovisning av eftersatt underhåll 60

5.4 Vägverkets redovisning av samhällsekonomiska kalkyler för underhåll 67

6 Regeringens styrning av vägunderhåll och rapportering till riksdagen 71

6.1 Regeringens styrning av underhåll 71

6.2 Regeringens rapportering till riksdagen 76

7 Slutsatser och rekommendationer 79

7.1 Slutsatser 79

7.2 Rekommendationer 83

Referenser 87

Bilaga 1 Målstandarder i Vägverket 93

Bilaga 2 Kostnadsunderlag från regionerna 2009 95

Bilaga 3 Eftersatt underhåll, begreppsdefinitioner 97

Bilaga 4 Enkätstudie 2009-04-30 99



Sammanfattning

Riksrevisionen har granskat Vägverkets underlag för underhållsinsatser på 
statliga belagda vägar.1

En övergripande slutsats är att Vägverket saknar tillräckliga och tillförlitliga 
beslutsunderlag för att säkerställa ett effektivt underhåll av det statliga vägnätet.

För att tillhandahålla ett funktionellt vägnät investeras varje år omkring 8 
miljarder kronor i drift och underhåll av statliga vägar. Det är lika mycket 
som årligen satsas på investeringar i nya vägar. Den här granskningen har 
fokuserat på den enskilt största delen av drift- och underhållsanslaget, verksamhetsområdet 
underhåll av belagd väg, som årligen omsätter omkring 
3 miljarder kronor.

 Riksdagens övergripande transportpolitiska mål säger att transportpolitiken 
ska säkerställa en samhällsekonomiskt effektiv och långsiktigt hållbar 
transportförsörjning för medborgarna och näringslivet i hela landet. En 
förutsättning för effektiv styrning av underhållet är att underlagen för underhållsbehov 
och kostnader är tillförlitliga och tillräckliga. Resurserna riskerar 
annars att användas fel och behoven att under- eller överskattas.

 Trots stora anslag har Vägverkets underhållsverksamhet sällan stått i 
fokus för kritisk samhällsdebatt och granskning. Intresset har i stället ofta 
riktats mot investeringar i nya vägprojekt. Under våren 

2008 fick Riksrevisionen indikationer om att det fanns problem med styrning 
och uppföljning i Vägverkets drift- och underhållsverksamhet. Vidare hade 
riksdagens trafikutskott, i ett tidigare skede, efterfrågat en granskning av transportverkens 
underhållsverksamhet.

 Granskningens syfte

Syftet med granskningen är att bedöma huruvida beslut om underhåll av det 
statliga belagda vägnätet baseras på tillförlitliga och tillräckliga underlag för 
effektiv styrning mot riksdagens mål. I detta ingår att granska underlagen för 
bedömningen av ordinarie underhållsbehov och det eftersatta underhållet. 


1 Granskningen har avgränsats till underhåll av belagda vägar. Underhåll avser långsiktiga åtgärder 
som syftar till vidmakthållande av vägnätet över tid. Belagd väg definieras som väg med slitlager 
eller bärlager som är cement- eller bitumenbundet (se Vägverkets publikation 1990:51).



Riksrevisionen har ställt följande övergripande revisionsfråga:

Är Vägverkets underlag för bedömning av underhållsbehov tillförlitliga och tillräckliga 
för att besluta om underhållet av vägar?

 Riksrevisionens slutsatser

Vägunderhåll är ett komplext område. Det finns mängder av parametrar att 
ta hänsyn till i planering, styrning och uppföljning av verksamheten. Geografi, 
trafikmängd, typ av trafik och klimat är några exempel på faktorer som 
påverkar förutsättningarna för underhållsverksamheten.

 Riksrevisionens bedömning är dock att Vägverket saknar utvecklade system 
för att värdera underhållsbrister, prioritera objekt och välja åtgärdsstrategier 
för underhåll av vägar. Kunskaper om vägtillstånd tenderar att stanna 
hos enskilda personer i verket. En konsekvens av detta är att Vägverket 
saknar aggregerad kunskap om underhållsbehovet av det statliga vägnätet 
och kostnader för åtgärder. Detta påverkar i sin tur kvaliteten i underlagen till 
riksdag och regering.

 Vägverket redovisar således bristfälliga underlag om kostnader för 
ordinarie och eftersatt underhåll till regeringen. Näringsdepartementet erfar 
detta och har uttryckt att man inte litar på Vägverkets underlag. I brist på 
bättre data godtar Näringsdepartementet emellertid Vägverkets uppgifter, 
vilka ligger till grund för det anslag som regeringen fastställer. Processen 
med att fastställa anslagsnivåer kan beskrivas som ett förhandlingsspel med 
prutmån mellan regeringen och Vägverket.

 Sammantaget bedömer Riksrevisionen att det finns betydande brister i 
de planeringsunderlag som Vägverket använder i den egna organisationen 
och redovisar för regeringen. Det gäller bedömning av tillstånd, behov av 
underhållsåtgärder och uppgifter om åtgärdernas kostnader.

Riksrevisionens bedömning är därmed att Vägverket saknar tillräckliga och 
tillförlitliga underlag för att styra underhållet av vägnätet. Underhållet av vägar 
riskerar därför att styras delvis slumpmässigt och inte efter behov. Vägverket 
säkerställer inte att underhållsmedlen investeras där de bäst behövs. Konsekvensen 
av detta är att det saknas kunskaper om måluppfyllelse och om målen skulle 
kunna nås till en lägre kostnad.

 Underhållsbehovet okänt

Riksrevisionens granskning har funnit att de objektiva mått som Vägverket 
tillämpar för tillståndsbedömning inte ger en tillräcklig och tillförlitlig bild 



av vägnätets tillstånd. För detta behövs kompletterande tillståndsuppgifter 
i form av manuella besiktningar. Formerna för att tillvarata dessa varierar 
dock mellan olika regioner och mellan olika beläggningsprojektledare. Detta 
försvårar en sammanhållen och transparent syntes av underhållsbehovet.

 Riksrevisionens uppfattning är att Vägverket, sedan början av 1990-talet, 
befinner sig i ett skifte, en övergång från subjektiva till objektiva tillståndsmått. 
Nya kompletterande mått håller på att utvecklas, men ytterligare forskning, 
utveckling och tillämpning behövs för att dessa ska kunna användas i 
det operativa och strategiska underhållsarbetet. Subjektiva och erfarenhetsmässiga 
bedömningar har därför fortfarande stor betydelse. Det saknas dock 
ofta gemensamma bedömningsgrunder för de mått som kräver en subjektiv 
bedömning. 

 Trafikantundersökningarna har betydande brister och bör inte, menar 
Riksrevisionen, användas för att bedöma underhållsbehov i sin nuvarande 
utformning. Trots detta används de i dag i Vägverkets redovisning till regeringen, 
bland annat för budgetäskande.

 När det gäller tillståndets betydelse för trafiksäkerheten saknas strukturerade 
och aggregerade mätdata för centrala mått. Riksrevisionens samlade bedömning 
är att det finns betydande brister i Vägverkets underlag för att bedöma 
det statliga vägnätets underhållsbehov. 

 Kostnadsuppskattningar för underhållsbehov osäkra

Varken Vägverkets ekonomisystem eller underhållsspecifika managementsystem 
ger tillförlitliga data om kostnader för jämförbara underhållsåtgärder. 
Vägverkets kostnadsuppgifter baseras i stället på enkätsvar från regionerna. 
Riksrevisionens bedömning är att Vägverkets underlag har betydande brister 
och inte ger en tillförlitlig bild av de samlade kostnaderna för att upprätthålla 
tillståndet på vägnätet. 

 Bristande uppgifter om eftersatt underhåll 

Kunskapen om det eftersatta underhållet är begränsad. Underlagen består 
devis av gamla osäkra bedömningar och delvis av nya maskinella mått, som 
inte är färdigutvecklade och därför de inte på ett tillförlitligt sätt kan aggregeras 
till hela vägnätet. 

 Vägverket uppger för regeringen att bristerna i underhåll främst gäller 
vägnätets tekniska egenskaper, men man saknar samtidigt tillförlitliga underlag 
om dessa.2 Det innebär att Vägverket har bristfälliga underlag för de 


2 De tekniska egenskaperna är vägkroppens kvalitet, funktionaliteten i avvattningssystemet, 
bärigheten och så vidare.



aspekter av vägstandarden som man hävdar är viktigast att åtgärda. Riksrevisionens 
bedömning är att en sådan motivering till ökade anslag är otillräcklig.

 Bedömningarna av kostnader för att åtgärda eftersläpningen bygger på 
regionernas enkätsvar från den föregående planeringsomgången. Utifrån 
tillgänglig information går det varken att styrka eller avfärda Vägverkets uppgifter 
om att kostnaden för det eftersatta underhållet är 20 miljarder kronor.

 Vägverkets styrning och uppföljning av underhåll är svag

 Vägverket styr inte mot gemensam målstandard

I den nationella planen för vägtransportsystemet (NPVS) 2004 -2015 fastställer 
regeringen att Vägverket ska tillämpa en gemensam målstandard för hela 
landet.3 Riksrevisionens granskning visar dock att så inte är fallet. Flera av 
Vägverkets regioner arbetar mot egna målnivåer för underhåll och fördelar 
underhållsmedel utifrån olika utgångspunkter. I praktiken är det enskilda 
projektledares uppfattningar och erfarenheter som avgör prioriteringen av 
objekt och typ av åtgärdsstrategi. Projektledarna har ofta lång erfarenhet, 
vilket innebär att beslut och prioriteringar kan vara effektiva trots att de är 
personberoende. Samtidigt tenderar enskilda projektledare att prioritera på 
olika sätt och kunskapsöverföringen i organisationen har brister. 

 I den nationella planen anger Vägverket även att underhållet följs upp 
mot målstandard genom tre standardklasser. I praktiken kan Vägverket dock 
inte identifiera vilka vägar som tillhör vilken standardklass. Det är därför 
oklart hur Vägverket egentligen följer upp och styr underhållsverksamheten. 

 Riksrevisionens bedömning är att Vägverkets styrning av underhåll inte 
följer en gemensam inriktning så som den nationella planen fastställer. 
Därmed säkerställer inte heller Vägverket att de viktigaste aktiviteterna utförs 
först och att resurserna används effektivt.

 Vägverkets uppföljning av underhållet är svag 

Vägverket saknar aggregerad kunskap om var på vägnätet underhållsresurserna 
satsats och vad man egentligen fick för pengarna. Systematisk uppföljning 
av underhåll av belagda vägar är en förutsättning för att effektivisera 
verksamheten och hitta långsiktiga lösningar. Vägverkets ekonomiredovisning 
lever emellertid inte upp till de egna riktlinjerna om att leverera underlag för 
styrning och uppföljning av verksamheten.

 Riksrevisionens bedömning är att Vägverkets uppföljning av underhållet 
är svag. En konsekvens av detta är att Vägverket saknar riktlinjer för hur 
åtgärder och beläggningstyper bör utformas för att underhållsverksamheten 

3 Se prop. 2003/04:95, bet. 2003/04:TU10.



ska optimeras. Detta gäller exempelvis principer för prioritering av objekt, 
materialval, mängder och åtgärdsperiodicitet. Det finns på så sätt få styrande 
incitament för beläggningsprojektledare att arbeta långsiktigt. Beläggningsmedlen 
riskerar att användas ineffektivt om det inte finns en enhetlig syn på 
vilka åtgärder som har längst livslängd i förhållande till kostnad.

 Brister i centrala managementsystem

Vägverket har brustit i förvaltning, utbildning, utveckling och tillämpning av 
sina informations- och managementsystem för underhåll. De har exempelvis 
aldrig uppdaterats med nya tillståndsmått. Sammantaget har detta lett till att 
bedömningar av tillstånd och underhållsbehov i praktiken avgörs av enskilda 
projektledare. Riksrevisionens bedömning är att detta minskar möjligheten 
att styra underhållsverksamheten på ett effektivt sätt.

 Regeringens styrning är passiv

Regeringens styrning av Vägverkets drift- och underhållsverksamhet har varit 
förhållandevis passiv under planperioden – man har inte utnyttjat de styrmöjligheter 
som finns.

 Inför planeringsomgången 2004 – 2015 tillsattes en oberoende granskning 
av Vägverkets underlag. Konsekvensen blev att Vägverkets underlag 
till stor del underkändes. Trots detta fastställde regeringen Vägverkets plan, 
men med förbehållet att verket måste förbättra tillståndsmåtten och kunskaperna 
om effekter av insatta åtgärder. Inget av detta har följts upp av regeringen 
under planeringsomgången.

 I regeringens rapportering till riksdagen utfästs att Vägverket ska följa 
upp verksamheten mot tre standardnivåer för olika vägtyper. Regeringen har 
inte heller följt upp detta under planperioden. Riksrevisionens granskning 
har emellertid visat att Vägverket inte kan följa upp arbetet utifrån dessa 
vägklasser. Vägverket kan alltså inte ange vilka vägar som ska uppnå respektive 
standardnivå. Följaktligen är det oklart hur regeringen har styrt Vägverket 
mot uppsatta mål.

 Sammantaget påverkar detta kvaliteten i regeringens rapportering till 
riksdagen och därmed förutsättningarna för välgrundade beslut och avvägningar 
i framtiden.

 Samhällsekonomiskt inflytande på underhåll oklart

Varken regeringen eller Vägverket har definierat hur samhällsekonomiska 
kalkyler ska tillämpas för att styra underhållet av befintliga vägar, eller vad 
som är det långsiktiga målet. Riksrevisionen noterar att Vägverket har arbetat 



med samhällsekonomi för drift och underhåll sedan riksdagens transportpolitiska 
beslut i slutet av 1970-talet.4 Den mångåriga erfarenheten till trots saknas 
ännu tydliga effekter av samhällsekonomiska kalkyler inom underhållsverksamheten, 
exempelvis vad gäller prioritering av objekt och val av åtgärd.

 Riksrevisionens bedömning är att tillämpningen av samhällsekonomiska 
kalkyler för underhåll är liten, och betydelsen för prioritering av underhållsobjekt 
och val av åtgärd är i praktiken försumbar. Därmed inte sagt att enskilda projektledare 
och beslutsfattare i Vägverket aldrig gör samhällsekonomiska avvägningar.

 Rekommendationer 

 Till Vägverket

 Det operativa arbetet

• Vägverket bör säkerställa att bedömningen av underhållsbehovet och 
värderingen av olika tillståndsmått görs enligt gemensamma (men 
regionalt anpassade) riktlinjer i hela landet.

• Vägverket bör utveckla systemen för uppföljning av genomförda beläggningsåtgärder och säkerställa att erfarenheter fångas upp och tillämpas 
för att effektivisera verksamheten.

 Det strategiska arbetet

• Vägverket bör reformera metoden för att beräkna kostnaden för det 
aggregerade medelsbehovet, alternativt upprätta en ny metod. Vägverket 
bör även göra det möjligt att följa kostnaderna för underhåll av enskilda 
vägsträckor över tid. 

• Vägverket bör framställa och tillämpa tydliga och realistiska planer för 
förvaltning, utveckling, utbildning och spridning av centrala informations- 
och managementsystem i underhållsorganisationen.

• Vägverket centralt bör säkerställa att regionerna styr verksamheten mot 
en riksgemensam målstandard för definierade vägklasser, så att resurser 
investeras optimalt efter underhållsbehov i hela landet.

• Vägverket bör säkerställa en systematisk insamling av vägtillståndsdata 
som är nödvändig för att styra mot de transportpolitiska målen. Kunskapen 
om dessa data ska vara tillräckliga för att kunna generaliseras till hela 
vägnätet och användas i hela organisationen. 

4 ”En samhällsekonomisk grundsyn ska vara vägledande för det framtida handlandet på det 
trafikpolitiska området.” (prop. 1978/79:99, bet. 1978/79:TU18)



Redovisningen till regeringen

• Vägverket bör, inför regeringen, vara tydligare i sin beskrivning av 
förutsättningarna för att styra underhållet utifrån trafikantundersökningar 
och samhällsekonomiska kalkyler.

• Vägverket bör precisera redovisningen av eftersatt underhåll för rapporteringen till regeringen, alternativt överväga att beskriva underhållsbehovet på annat sätt.

 Till regeringen

• Riksrevisionen rekommenderar regeringen att förtydliga styrningen enligt 
följande:

 - Regeringen bör säkerställa att Vägverket i enlighet med tidigare ställda 
krav utvecklar nya tillståndsmått och effektsamband.

 - Regeringen bör styra och följa upp Vägverkets underhåll av belagd väg 
mot riksdagens transportpolitiska mål, exempelvis genom lämpliga 
nyckeltal.

 - Regeringen bör ge lämplig myndighet i uppdrag att utreda hur 
samhällsekonomiska kalkyler på sikt kan och bör styra underhållet av 
vägar. I detta ingår att ge vägledning om hur underhållsbeslut ska 
styras av regionalpolitiska motiv.

• Regeringen bör vidare säkerställa att rapporteringen till riksdagen ger en 
rättvisande bild av underhållsverksamheten.



1 Inledning

1.1 Motiv och bakgrund till granskning

I december 2008 beslutade riksdagen att anta regeringens proposition 
Framtidens resor och transporter – infrastruktur för hållbar tillväxt (prop. 
2008/09:35). Regeringens proposition innebar en stor satsning på drift och 
underhåll av vägar. Över perioden 2010 – 2021 avsätts 136 miljarder kronor 
för att vårda det befintliga vägnätet.5 Den här granskningen fokuserar på den 
enskilt största delen av drift- och underhållsanslaget, verksamhetsområdet 
underhåll av belagd väg, som årligen omsätter omkring 3 miljarder kronor. 

 Ett väl fungerande transportsystem är enligt riksdagen en viktig fråga ur 
flera perspektiv. Det är en viktig rättvise- och jämlikhetsfråga, en viktig välfärdsfråga, 
en viktig sysselsättningsfråga, en viktig fråga för regional utveckling och 
en viktig fråga ur miljö- och hälsosynpunkt.6 Detta gör transportinfrastrukturen 
till en samhällsfråga som ofta diskuteras och debatteras offentligt. 

 Vägverket understryker betydelsen av att upprätthålla hela och funktionella 
vägar så att underhållet inte eftersätts.7 Ett eftersatt underhåll medför 
att vägkroppen och vägytan blir mottagligare för skador. Det innebär långsiktigt 
högre kostnader, eftersom åtgärderna blir större och dyrare än det normala 
underhållet.8 Riksdag och regering vill att drift och underhåll styrs mot 
en samhällsekonomiskt effektiv nivå.9 En förutsättning för effektiv styrning 
av underhållet är dock att underlagen för underhållsbehov och kostnader är 
tillförlitliga och tillräckliga. Annars kan resurserna användas fel och behoven 
under- eller överskattas.

 Trots stora anslag har Vägverkets underhållsverksamhet sällan stått i 
fokus för kritisk samhällsdebatt och granskning. Intresset har i stället ofta 

5 Prop. 2008/09:35 och bet. 2008/09:TU2.

6 Prop. 2008/09:35 och bet. 2008/09:TU2.

7 Granskningen har avgränsats till underhåll av belagda vägar. Underhåll avser långsiktiga åtgärder 
som syftar till vidmakthållande av vägnätet över tid. Primärt handlar det om underhåll av 
beläggningen (asfalten), men även andra, för underhållet, relevanta åtgärder berörs av granskningen, exempelvis avvattningsåtgärder och andra driftåtgärder som har direkt inverkan på 
beläggningsunderhållet.

8 Vägverket Publikation 2007:78.

9 Bet. 2008/09:TU2 och Regeringsbeslut II 6, 2006-12-21.



riktats mot investeringar i nya vägprojekt. Under våren 2008 fick Riksrevisionen 
indikationer om att det fanns problem med styrning och uppföljning i 
Vägverkets underhållsverksamhet. Vidare hade riksdagens trafikutskott, i ett 
tidigare skede, efterfrågat en granskning av transportverkens underhållsverksamhet.


1.2 Granskningens syfte

Syftet med granskningen är att bedöma huruvida beslut om underhåll av det 
statliga belagda vägnätet baseras på tillförlitliga och tillräckliga underlag för 
effektiv styrning mot riksdagens mål. I detta ingår att granska underlagen för 
bedömningen av ordinarie underhållsbehov och det eftersatta underhållet. 
Riksrevisionen har ställt följande övergripande revisionsfråga:

Är Vägverkets underlag för bedömning av underhållsbehov tillförlitliga och tillräckliga 
för att besluta om underhållet av belagda vägar?

1.3 Granskningens genomförande

Det empiriska underlaget består av flera delar. Ett större antal intervjuer 
(ett hundratal) har genomförts med företrädare för Vägverket, exempelvis 
avseende central respektive regional planering, förvaltning och tillämpning 
av managementsystem, ekonomisk redovisning, teknisk utveckling, projektbeställare, 
projektledare och controllers. Vidare har de dokument som ligger 
till grund för planering och styrning av underhåll granskats. Även myndighetsinterna 
dokument av väglednings- och handbokskaraktär omfattas av 
granskningen. Primärdata har samlats in via enkäter och genom fallstudier 
av redovisning av underhållsobjekt.10

 I genomförandet av granskningen har vi arbetat efter tre vägledande 
delfrågor. 

• Är Vägverkets underlag för bedömning av tillståndet tillförlitliga och 
tillräckliga?

• Gör Vägverket tillförlitliga kostnadsbedömningar för att åtgärda 
underhållsbehovet?

• Har regeringen styrt underhållsverksamheten vid Vägverket på ett 
effektivt sätt?

10 Huvudstudien beslutades den 14 oktober 2008 och har genomförts av Petter Dahlin, Pierre 
Gunnarsson, Ingvar Önnhage och Anders Tormod. I mars 2009 hölls ett seminarium för kvalitetssäkringsarbetet. Bland inbjudna forskare fanns Torbjörn Stenbäck, forskare på området – genomförande av vägunderhåll. Dr Magnus Arnek har också faktagranskat delar av rapporten.



Vi har granskat följande av Vägverkets underlag för bedömning av underhållsbehov: 

• Manuella besiktningar. Särskilt fokus har lagts på bedömningskriterier, 
centrala riktlinjer och tillämpning.

• Maskinella mätningar, utförs med speciella bilar utrustade med laser som 
skannar vägytan. Vi har granskat Vägverkets mätstrategi och tillämpningen 
av data. 

• Informationssystem (Pavement Management Systems). Olika typer av 
information om tillståndet kräver integrerade användarvänliga program 
för att kunna tillämpas i planeringen av underhållet.

• Trafikantundersökningar, som genomförs årligen och kompletterar andra 
tillståndsmätningar. Vi har särskilt fokuserat på reliabiliteten i undersökningarna.

• Regionernas analys och tillämpning av underlagen. Underlagen måste även 
bedömas och värderas på ett likartat sätt, vilket är en viktig del av underlagens tillförlitlighet.

• Underlag från den interna redovisningen, kvalitet och tillämplighet av data 
från ekonomisystem.

• Underlag från regionerna, kvalitet och tillförlitlighet i regionernas underlag 
om kostnader för olika underhållsinsatser.

• Kriterier för eftersatt underhåll. Vi har fokuserat på val av kriterier och hur 
dessa tillämpats i praktiken.

• Regionala underlag för kostnader för eftersatt underhåll, underlag i form av 
intervjuuppgifter samt Vägverkets instruktioner till regionerna.

• Underlag för samhällsekonomiska kalkyler för underhåll av vägar. Vi har 
granskat den praktiska tillämpningen av samhällsekonomiska kalkyler 
för underhåll.

• Regeringens styrning, i form av Näringsdepartementets dokumentation 
om trafikverkens underlag, återrapporteringskrav och nyckeltal för underhållsverksamheten och hur detta påverkar de transportpolitiska målen. 
Planeringsdirektiv, regleringsbrev, propositioner har också granskats.

1.4 Vad granskas?

Lagstiftaren gör inte åtskillnad mellan drift och underhåll.11 Underhåll ska enligt 
lagstiftaren ses som en underform av drift. Enligt Vägverkets praxis görs 
däremot en åtskillnad mellan drift och underhåll, där underhåll avser långsiktiga 
åtgärder som syftar till vidmakthållande av vägnätet över tiden, medan 
drift avser kortsiktiga åtgärder för att främst säkerställa funktionaliteten.

11 26 § väglag (1971:948) 



Denna granskning har avgränsats till underhåll av belagda vägar.12 Primärt 
handlar det om underhåll av beläggningen (asfalten), men även andra 
åtgärder som är relevanta för underhållet ingår i granskningen, exempelvis 
avvattningsåtgärder och andra driftåtgärder som har direkt inverkan på beläggningsunderhållet.


 Avgränsningen baseras på en risk- och väsentlighetsanalys: Underhåll 
av belagd väg är den enskilt största underhållskostnaden för vägar, motsvarande 
omkring 3 miljarder kronor årligen.13

 Riksrevisionen har avgränsat granskningen från drift och underhåll av 
grusvägar, broar, tunnlar, sidoområden, belysning och andra typer av vägutrustning 
samt från vinterdrift och färjetrafik. Vidare har granskningen avgränsats 
från upphandlingsprocessen och underhållets genomförande.

1.5 Bedömningsgrunder

Bedömningsgrunden för granskningen är lagstiftningen, riksdagens och 
regeringens uttalanden om inriktningen för transportpolitiken, de transportpolitiska 
målen, regleringsbrev, direktiv och myndighetsinstruktioner. Även 
Vägverkets egna riktlinjer och Världsbankens anvisningar för datahantering 
utgör grund för bedömningen. 

 Bedömningskriterier uttrycks löpande i rapporten i inledande stycken i 
respektive kapitel.

1.5.1 Lagar och förordningar

 Statens budgetlag

Budgetlagen uttrycker att regeringen är redovisningsskyldig inför riksdagen. 
Redovisningen ska ge en rättvisande bild av verksamheten, det ekonomiska 
resultatet och ställningen samt förvaltningen av statens medel och övriga 
tillgångar. Budgetlagen fastställer att all statlig verksamhet ska eftersträva 
hög effektivitet och god hushållning.14

12 I rapporten avses ”underhåll av belagda vägar” om inget annat än underhåll anges. ”Belagd väg” 
definieras som väg med slitlager eller bärlager som är cement- eller bitumenbundet (se Vägverkets 
publikation 1990:51). 

13 Vägverkets publikation 2003:99

14 Lag (1996:1059) om statsbudgeten



Väglagen

I väglagen fastställs att staten är väghållare för allmänna vägar och att Vägverket 
ansvarar för väghållningen för statens räkning. Väghållning omfattar 
byggande, drift och underhåll av väg.15

 Myndighetsförordningen

I myndighetsförordningen fastställs att ”myndighetens ledning ansvarar inför 
regeringen för verksamheten och skall se till att den bedrivs effektivt och 
[…] att den redovisas på ett tillförlitligt och rättvisande sätt samt att myndigheten 
hushållar väl med statens medel”.16

1.5.2 Riksdagens övergripande mål

En övergripande utgångspunkt för granskningen är de transportpolitiska mål 
som riksdagen fastställde 1998. Det övergripande transportpolitiska målet 
säger att transportpolitiken skall säkerställa en samhällsekonomiskt effektiv och 
långsiktigt hållbar transportförsörjning för medborgarna och näringslivet i hela 
landet.17 Sex delmål anger ambitionsnivån på lång sikt: 

• Tillgängligt transportsystem

• Hög transportkvalitet

• Säker trafik

• God miljö

• Positiv regional utveckling

• Ett jämställt transportsystem

I april 2009 ersattes delmålen av två underliggande mål. Ett transportpolitiskt 
funktionsmål, med fokus på tillgänglighet, och ett hänsynsmål som 
handlar om säkerhet, miljö och hälsa. Det övergripande målet står dock kvar 
som tidigare.18 De nya delmålen har ännu inte fått genomslag i praktiken. 
Vidare avser Riksrevisionens granskning tidpunkten fram till våren 2009. 

 Långsiktigt mål för drift och underhåll

I proposition 2003/04:95 redovisade regeringen utfallet av planeringen för 
transportinfrastukturen 2004 – 2015. Där anger man att det långsiktiga 
målet för drift och underhållsåtgärderna är att erbjuda alla trafikanter en god 

15 4, 5 och 6 §§ Väglag (1971:948)

16 Myndighetsförordning (2007:515).

17 Prop. 1997/98:56, bet. 1997/98:TU10, rskr. 1997/98:266.

18 Prop. 2008/09:93, bet. 2008/09:TU14. 



framkomlighet under säkra förhållanden året runt, nu och i framtiden, inom 
ramen för vad vägens fysiska utformning och bärighet medger och med hänsyn 
till miljön.

 Samhällsekonomiskt motiverat underhåll

I proposition 2001/02:20 Infrastruktur för ett långsiktigt hållbart transportsystem 
framhålls att vägledande för prioriteringen av åtgärder, samt fördelningen 
av planeringsramen, ska vara samhällsekonomisk lönsamhet för föreslagna 
åtgärder. Vidare ska samtliga väsentliga samhällsekonomiska effekter 
av infrastrukturåtgärder redovisas. Riksdagens trafikutskott anser emellertid 
inte att riksdagen bör ta ställning till vilka enskilda komponenter som bör 
ingå i den samhällsekonomiska kalkylen eller hur dessa bör värderas. ”Det 
bör ankomma på berörda myndigheter och forskningsorgan att utveckla den 
samhällsekonomiska kalkylmetodiken.”19

1.5.3 Riktlinjer för datakvalitet och tillförlitlighet

Det finns inga bindande internationella normer eller standarder för bedömning 
av behovet av vägunderhåll. Världsbanken har dock publicerat vägledande 
riktlinjer avseende tillförlitlighet och datakvalitet för underhåll av vägar. 
Världsbanken ställer krav på datakvalitet för de vägmanagementsystem20 
som länder som söker lån hos Världsbanken ska använda. Svenska Vägverket 
har tillsammans med den brittiska vägadministrationen finansierat och aktivt 
deltagit i utvecklingen av vägmanagementsystemet HDM-4.21 Många länder, 
däribland Sverige, använder delar av HDM-systemets modeller som kan anpassas 
till lokala förhållanden i sina respektive vägmanagementsystem.22 23

 Världsbankens generella riktlinjer för tillförlitlig hantering av underlag är 
vägledande i granskningen.

 Tillförlitlighet

Tillförlitligheten i underlagen för underhåll avgörs enligt Världsbanken av 
följande riktlinjer: 24

19 Bet 2000/01:TU16.

20 Vägmanagementsystem syftar till att hjälpa vägadministrationer att planera, följa upp och styra 
drift- och underhållsverksamheten. Vägverkets vägmanagementsystem kallas PMS (Pavement 
Management Systems).

21 Övriga finansiärer är Asian Development Bank (ABD) och Department for International Development 
(DFID) Storbritannien.

22 Vägverket 2009-10-09.

23 Pavement Management Systems (PMS).

24 Världsbanken 1997.



• Dess precision, som bestäms av upprepbarheten av data och dess personberoende (reliabilitet).

• Dess rumsliga täckning, där kraven varierar beroende på användningsområde. För övergripande planering krävs exempelvis stor täckning men 
lägre precisionsgrad.

• Dess fullständighet, som är viktig eftersom avsaknad av datatyper minskar 
tillförlitligheten i underlagen.

• Dess aktualitet, som tillförsäkrar att data som kan förändras snabbt och 
har stor betydelse för slutgiltiga beslut är uppdaterade.

1.6 Disposition

Rapporten har strukturerats utifrån Vägverkets olika typer av underlag för 
underhållsbehov, redovisningen till regeringen och rapporteringen till riksdagen. 
Inledningsvis redogörs för Vägverkets uppgift och organisation. Det 
tredje kapitlet tar upp det statliga styrsystemet för vägunderhåll. I kapitel fyra 
granskas Vägverkets underlag för bedömning av vägars underhållsbehov. 
Här granskas tekniska underlag om vägtillståndet och Vägverkets tolkning 
och analys av dessa. I kapitel fem behandlas Vägverkets redovisning till 
regeringen, exempelvis underlag för kostnaden för underhåll. Det sjätte kapitlet 
tar upp regeringens styrning och rapporteringen till riksdagen. Riksrevisionens 
slutsatser och rekommendationer finns i rapportens kapitel sju.

 I rapportens empiriska delar (4, 5 och 6) inleds varje delkapitel med 
sammanfattande iakttagelser. I efterföljande avsnitt redovisas relevanta 
bedömningskriterier. Därefter följer kapitlets empiriska avsnitt. 



2 Vägverkets uppgift och organisation 

2.1 Det svenska vägnätet

Det svenska vägnätet består av 98 000 km statliga vägar, 41 000 km kommunala 
vägar och gator, 76 000 km enskilda vägar med statsbidrag samt ett 
stort antal så kallade skogsbilvägar och enskilda vägar utan statsbidrag. Av 
de statliga vägarna är cirka 79 000 km belagda.25 

2.2 Vägverkets uppgift

En av Vägverkets huvuduppgifter är statlig väghållning, vilket innebär att 
förvalta och utveckla det statliga vägnätet. Vägverket har även ett visst tillsynsansvar 
över kommunernas vägar och stöder underhållet av det enskilda 
vägnätet genom medfinansiering.26 Den statliga väghållningen kan delas 
in i två huvudkategorier: väginvesteringar samt drift och underhåll. Vägverket 
förvaltar vägnätet genom drift- och underhållsåtgärder och vidareutvecklar 
det genom förbättrings- och investeringsåtgärder.27

 För planeringsperioden 2004 – 2015 fördelas anslaget för drift och 
underhåll mellan Vägverkets sju regioner. I den nationella planen för vägtransportsystemet 
(NPVS) delas drift och underhåll in i sju verksamhetsområden 
(se tabell 1).28 Granskningen avser verksamhetsområdet belagda vägar, 
vilket är det största enskilda utgiftsområdet. 




25 Vägverket 2009-10-09.

26 5 och 6 §§ väglag (1971:948).

27 5 och 6 §§ väglag (1971:948), se även Vägverkets publikation: 2003:99.

28 Med långtidsplan avses den nationella plan för vägtransportsystemet (NPVS) som fastställs av 
regeringen i samband med den långsiktiga infrastrukturplaneringen.



Tabell 1. Verksamhetsområden och planeringsnivå i 2004 års prisnivå

Verksamhetsområde

Anslag (tkr)

Belagda vägar 

2 940

Grusvägar 

470

Bro/tunnel 

940

Vägutrustning 

1 020

Vinterdrift 

1 720

Färjtrafik 

370

Väginformatik 

180

Summa 

7 640





Källa Vägverket.29 Planerat årligt behov för status quo för drift och underhåll per verksamhetsområde 
i långtidsplanen 2004 – 2015. 

2.3 Vägverkets organisation

2.3.1 Organisationsförändringar

Vägverket har genomgått omfattande organisationsförändringar. 1993 
beslutade riksdagen att Vägverkets produktionsverksamhet, inklusive drift 
och underhåll, successivt skulle konkurrensutsättas. Sedan dess har produktionsenheterna 
varit separata enheter inom Vägverket. Från den 1 januari 
2009 renodlades uppdelningen genom att resultatenheterna, Vägverket Produktion 
och Vägverket Konsult, omvandlades till statliga bolag (Svevia och 
Vectura). I juli 2008 genomförde Vägverket en intern omorganisation, som 
bland annat innebar att de tidigare relativt självständiga regionerna knöts 
hårdare till huvudkontoret i Borlänge. Den första januari 2009 bildades 
Transportstyrelsen. Den nya myndigheten tog över trafikregistret och stora 
delar av Vägverkets enheter för normering, tillståndsgivning och tillsyn. Sammantaget 
har detta inneburit att Vägverkets organisation har minskat från 
cirka 6 500 till omkring 2 000 anställda. Arbetet med att planera och beställa 
underhåll kvarstår fortsatt som en av kärnuppgifterna för Vägverket.

2.3.2 Organisation genom regioner och verksamhetsområden

Vägverket är en centraliserad organisation med regional struktur, bestående 
av sju regioner med regionkontor, vilka har eget ansvarar för verksamheten. 

29 Vägverkets publikation 2003:99.



Den regionala organisationen ser ut som följer:

Figur 1. Vägverkets regioner, förkortningar och huvudorter30



1. Region Norr (VN), Luleå

2. Region Mitt (VM), Härnösand 

3. Region Stockholm (VST), Stockholm 

4. Region Mälardalen (VMN), Eskilstuna 

5. Region Väst (VVÄ), Göteborg 

6. Region Sydöst (VSÖ), Jönköping 

7. Region Skåne (VSK), Kristianstad





Källa Vägverket.

 Väg och samhälle

Vägverkets väghållningsorganisation är indelad i verksamhetsområdena Väg 
respektive Samhälle. Samhälle ansvarar för dialog med Vägverkets kunder 
och samarbetspartners, samt för de beslut som berör dessa. I Samhälle 
ingår bland annat drift och underhåll, trafikmiljö, trafiksäkerhet, tillgänglighet, 
strategisk miljö och vägtrafikledning. Det är verksamhetsområdet 
samhälle som genom de regionala enheterna samhällsutveckling planerar 
och beställer drift, underhåll, bärighetsobjekt och investeringar av enheterna 
drift och underhåll eller Väg.31 Drift- och underhållsverksamheten är decentraliserad 
och finns i alla regioner, dessutom finns en central samordnande 
avdelning med samma namn.

 Verksamhetsområdet väg ansvarar för verkets upphandlingsfunktion, 
att investeringsverksamheten är effektiv och för viss specialistkompetens. I 
ansvarsområdet ingår: design, anläggning, installation, miljö, markförhandling 
och upphandling. Verksamhetsområdet väg är nationellt organiserat, 
men finns representerat i varje region.

 

30 Förkortningarna VN, VM, VST, VMN, VVÄ, VSÖ, VSK används genomgående i rapporten. 
Sedan 2008 års omorganisation benämns regionerna i stället SN, SM, SST, SMN, SVÄ, SSÖ och 
SSK. Då granskningen omfattar en längre tidsperiod tillämpas genomgående de gamla regionsbeteckningarna. 

31 Vägverket är en renodlad beställarorganisation. Med ”utförare” avses här den interna utförarprocessen 
för investeringsprojekt. Vägverkets projektledare inom nyinvesteringar definieras som utförare.



Projektledare drift och projektledare beläggning

Vägverket genomför drift- och underhållsverksamheten dels som objektlagd 
verksamhet som upphandlas årligen, dels som så kallade grundpaket som 
avser cirka 130 geografiska driftområden. Avtalsperiodernas längd för grundpaketen 
varierar, men en vanlig kontraktstid är tre år med option på ytterligare 
tre år. I ett grundpaket ingår driftåtaganden beskrivna med funktionskrav 
som innebär att entreprenören ansvarar för att vägen med kringutrustning 
håller överenskommen standard under kontraktsperioden. Ett grundpaket 
innehåller också vissa underhållsåtaganden som genomförs efter beställning 
(avrop) med projektledaren. För varje driftområde finns en ansvarig ”projektledare 
drift”.32 Vissa projektledare har två eller tre driftområden parallellt.

 Underhåll definieras av Vägverket som åtgärder med längre livslängd än 
ett år, till skillnad från drift som avser kortare åtgärder. Den stora delen av 
kostnaderna för underhåll utgörs av ”underhåll av belagd väg” som avser 
nya beläggningar men också till exempel dikning och utbyte av brunnar. 
Underhåll av belagda vägar upphandlas årligen objektvis för de vägar som 
bedöms ha störst behov, men finns också som en del i grundpaketen. Generellt 
är det i praktiken ”projektledare beläggning” som planerar, prioriterar, 
dimensionerar och utformar bygghandlingar för underhållsobjekt.33 Det finns 
ett trettiotal ”projektledare beläggning” i de sju regionerna, var och en med 
ett eget beläggningsområde.34 

 Med drift menar Vägverket småskaliga och funktionsuppehållande åtgärder 
med kort livslängd, exempelvis snöröjning, rengöring av skyltar, vägmarkeringar 
och så vidare. 

 Den nya organisation som Vägverket sjösatte den 1 juli 2008 innebar att 
beläggningsprojektledare och driftprojektledare fick delvis nya roller. Riksrevisionens 
granskning har dock visat att omorganisationen ännu haft begränsad 
betydelse för projektledarnas faktiska arbete.35 

32 I rapporten används termen driftprojektledare i stället för projektledare drift.

33 Ett undantag är Region Norr som tillämpar en annan modell. I Region Skåne har beläggningsunder 
hållet upphandlats i så kallade funktionsavtal med långa avtalsperioder där entreprenörer sköter både 
drift och underhåll.

34 I rapporten används termen beläggningsprojektledare i stället för projektledare beläggning.

35 Enkätundersökning 2009-04-30 (se bilaga 4), Vägverket 2008-12-10A, Vägverket 2008-12-02A.



3 Statens styrsystem för vägunderhåll

Regeringen har flera olika verktyg för att styra den statliga väghållningen. 
Myndighetens instruktion, regleringsbrev och informella möten är några 
exempel. Mer betydelsefullt för underhållsverksamheten är dock planeringsprocessen 
inför den nationella planen för vägtransportsystemet (NPVS). 
En stor del av regeringens styrning sker genom de planeringsdirektiv som 
transportmyndigheterna följer i planeringen.

3.1.1 Den statliga planeringsprocessen för väghållning

Den långsiktiga planeringen har successivt utvecklats, från renodlade investeringsplaner 
till planer som också omfattar drift och underhåll och andra 
typer av åtgärder.36 

 Inriktningsplaneringen ger förslag till anslagsramar

Sedan 1998 års transportpolitiska beslut bedrivs den långsiktiga planeringsprocessen 
i två faser.37 Den första är den så kallade inriktningsplaneringen, 
som bland annat syftar till att fastställa ekonomiska ramar för verksamheten. 
I regeringens planeringsdirektiv specificeras vad Vägverket ska redovisa, till 
exempel kostnader för att upprätthålla eller återställa tillståndet till samhällsekonomiskt 
effektiv nivå. Vägverkets bedömningar ligger i sin tur till grund 
för den infrastrukturproposition som riksdagen beslutar om. Den andra 
fasen i den långsiktiga planeringsprocessen är den mer detaljerade åtgärdsplaneringen, 
som påbörjas efter det att riksdagen fattat beslut om infrastrukturpropositionen.


 Infrastrukturproposition ger förslag till inriktning

Infrastrukturpropositionen innehåller mål, ekonomiska ramar och inriktning för 
transportpolitiken. För planeringsperioden 2010 – 2021 överlämnades denna till 
riksdagen under hösten 2008. Propositionen antogs i december samma år.38 Motsvarande 
proposition i föregående planeringsomgång antogs i december 2001.

 

36 Prop. 2001/02:20, bet. 2001/02:TU2, rskr. 2001/02:126; TU.2003/04:URD4.

37 Prop. 1997/98:56, bet. 1997/98TU10, rskr. 1997/98:266.

38 Prop. 2008/09:35, bet. 2008/09:TU2.



Åtgärdsplaneringen anger detaljerade mål och kostnader för verksamheterna

Åtgärdsplaneringen följer efter riksdagens inriktningsbeslut. När de ekonomiska 
ramarna är fastställda får Vägverket i uppdrag av regeringen att formulera 
detaljerade planer för verksamheten. Sedan 2002 instrueras Vägverket 
att upprätta en särskild strategi för drift och underhåll. Drift och underhållsstrategin 
utgör en del av NPVS, som fastställs av regeringen.39 

3.1.2 Övrig styrning 

 Instruktion

I Vägverkets instruktion står att verket ska tillämpa ett trafikslagsövergripande 
synsätt och verka för att de transportpolitiska målen uppnås. Vidare 
ska Vägverket säkra vägsystemens tillgänglighet, kvalitet, framkomlighet och 
effektivitet. I instruktionen framhålls att produktiviteten och effektiviteten i 
investerings, drifts- och underhållsverksamheterna ska öka.40 

 Regleringsbrev

I linje med styrutredningens slutsatser om flexibel styrning i staten har återrapporteringskraven 
i regleringsbreven minskat.41 Bland målen görs nu inga 
direkta hänvisningar till de övergripande transportpolitiska målen. Inget av 
dessa avser heller direkt drift och underhåll.

 Den årliga budgetprocessen

I budgetpropositionen gör regeringen en bedömning av hur stor en anslagspost 
ska bli och i regleringsbrevet finns det reella budgetbeslut, som ger 
de ekonomiska förutsättningarna för verksamhetsplaneringen. Grunden 
till detta är de fleråriga planer som har beskrivits. Den årliga medelstilldelningen 
följer dock inte med automatik den fördelning som anges i planerna. 
Olika budgetpolitiska krav kan förändra förutsättningarna. Det kan exempelvis 
handla om att möta händelser i omvärlden som påverkar drift och 
underhållsverksamheten. 

39 För innevarande planeringsperiod, 2004 – 2015, finns en nationell plan för vägar och en för järnvägar. 
Enligt förordningen 1997:262 om nationell väghållningsplan har riksdagen delegerat beslutanderätt 
till regeringen genom att denna ensam fastställer den nationella väghållningsplanen.

40 Förordning (2008:1380) med instruktion för Vägverket.

41 Bet. 2008/09:FiU2.



4 Vägverkets bedömning av underhållsbehov

I föregående kapitel beskrevs den statliga processen för styrning av vägunderhåll. 
I det följande har Riksrevisionen granskat Vägverkets bedömning av 
underhållsbehov.

 För en tillförlitlig bedömning av underhållsbehov behöver Vägverket en 
klar uppfattning om tillståndet på vägnätets olika delar.42 Vägverket behöver 
för detta, underlag av teknisk karaktär, som på ett tillförlitligt sätt beskriver 
tillståndet på vägarna. Bedömningen av underhållsbehovet beror också på 
hur tillståndsinformationen analyseras och tillämpas i landet.43 Mer specifikt 
har Riksrevisionen granskat

• manuella besiktningar (4.1)

• maskinella mätningar (4.1) 

• informations- och managementsystem för underhåll (4.2)

• trafikantundersökningar samt (4.3)

• regionernas analys och tillämpning av tillståndsinformation och underlag 
från den interna redovisningen (4.4)

4.1 Underlag för bedömning av vägnätets tillstånd

4.1.1 Sammanfattande iakttagelser

Riksrevisionen har granskat Vägverkets underlag för bedömning av vägnätets 
tillstånd och gör följande sammanfattande iakttagelser.

• De manuella besiktningarna brister i tillförlitlighet. Resultaten är 
personberoende och blir därför svåra att jämföra och sammanställa, 
inom och mellan regioner. Riksrevisionen utesluter inte att enskilda 
bedömningar av underhållsbehov kan vara korrekta, men konstaterar att 
möjligheten att tillämpa underlagen är begränsad.

42 Bet. 2001/02:TU2. Se även regeringsbeslut II 9, Näringsdepartementet 2004-02-19.

43 Vägverkets publikation 2004:93. I Vägverkets avtal med regeringen (den nationella planen 2004 – 2015) 
fastställs att Vägverket tillämpar en gemensam målstandard i hela landet. 



• Vägverket saknar gemensamma riktlinjer för manuella besiktningar och 
inventeringar, trots att dessa utgör ett viktigt komplement till de maskinella mätmetoderna. Granskningen visar även att verksamhetsgemensamma principer för den interna informationsöverföringen saknas.

• Av de data som Vägverket får in från maskinella vägytemätningar kan 
endast en liten del användas operativt i underhållsplaneringen (till exempel 
för val av underhållsobjekt).44 Anledningen till detta är att forskning och 
utveckling saknas för ytterligare analys och tillämpning av beställd data 
eller att dess resultat inte implementerats. 45 

• Granskningen visar att underhållsmått för trafiksäkerhet delvis saknas, 
barmarksfriktion är ett sådant exempel. Friktionen mäts inte regelbundet 
på det svenska vägnätet, trots statsmakternas prioriterade mål om trafiksäkerhet och ökad kundorientering. Inte heller följer Vägverket upp 
doseringen av kurvor regelbundet och systematiskt. 

Riksrevisionen redogör närmare för bedömningsgrund och iakttagelser i 
4.1.2 och framåt.

4.1.2 Bedömningsgrund

2001 fick Vägverket i uppdrag av regeringen att utveckla nya mått för att 
kunna mäta tillståndet på landets vägar. Regeringen skriver att Vägverket i 
arbetet med strategin för drift och underhåll bör inrikta sig på att fortsätta 
utveckla mått, så att bedömningen av nuvarande tillstånd på vägnätet kan 
bli tydlig och heltäckande.46 Världsbanken ställer upp vissa riktlinjer för effektivt 
underhåll av vägar. En förutsättning för effektivt underhåll är relevant, 
tillförlitlig, kostnadseffektiv och uppdaterad information som stöder beslut 
och prioriteringar.47 

4.1.3 Vägverkets tillståndsmått

Vägverket använder flera metoder för att samla in data om beläggningens 
tillstånd. Dessa kan övergripande delas in i manuella besiktningar och 
maskinella tillståndsmätningar. De maskinella mätningarnas betydelse för 


44 I rapporten används termen ”operativ”, för att beskriva det praktiska underhållsarbetet, till skillnad 
från strategiska underhållsfrågor.

45 Redan inför den föregående inriktningsplaneringen 2001framförde riksdag och regering att Vägverket 
måste ta fram bättre mått för att beskriva tillståndet och behovet av underhåll. Bet. 2001/02:TU2, 
se även Regeringsbeslut II 9, Näringsdepartementet 2004-02-19.

46 Regeringsbeslut I 36, Näringsdepartementet 2002-03-14.

47 Världsbanken 1997A.



underhållsverksamheten har ökat successivt över tid. Dock har de manuella 
besiktningarna fortfarande stor betydelse i prioriteringen av underhållsobjekt.48

 För att beskriva vägarnas tillstånd skiljer Vägverket mellan funktionella 
och tekniska egenskaper. Vägens funktionella egenskaper rör trafikanternas 
användning av vägen, främst vägytans jämnhet, spårighet och friktion.49 De 
tekniska egenskaperna beskriver hur den underliggande vägkonstruktionens 
stöd till vägytan fungerar. Exempelvis vägkroppens kvalitet, om vägytan är intakt, 
om avvattningen fungerar samt om bärigheten är tillräcklig. De tekniska 
egenskaperna är således tillståndsfaktorer som påverkar morgondagens 
trafikanter.50

4.1.4 Manuella besiktningar

Manuella besiktningar av vägkroppens avvattningsförmåga, vägytans torrhet, 
friktion, sprickbildningar och krackeleringar är enligt Vägverket viktiga underlag 
i den samlade tillståndsbedömningen.51 

 Gemensamma bedömningsgrunder saknas

De manuella besiktningarna utförs av Vägverkets egna projektledare eller 
av konsulter. Det saknas dock centralt utfärdade bedömningsgrunder för 
manuella besiktningar av belagd väg.52 53 Före 1987, innan Vägverket hade 
maskinella data från vägytemätningar, fanns en standardiserad bedömningsgrund 
för belagd väg, där fem olika parametrar skulle bedömas på likartat 
sätt. Detta saknas i dag.54 55

 Riksrevisionen har intervjuat en konsult som årligen utför manuella besiktningar 
för två av Vägverkets regioner. Konsulten uppger att bedömningarna 
är erfarenhetsmässigt subjektiva, vilket innebär att utvalda parametrar 
inte standardiserats och kontrollerats enligt en given struktur.56 Konsekvensen 
av detta är att bedömningarna blir starkt personberoende. Detta ligger 


48 Enkätundersökning 2009-04-30, se bilaga 4.

49 Vägverket 2007-11-27.

50 Vägverket 2007-11-27.

51 Enkätundersökning 2009-04-30, Vägverket 2008-11-28A och Vägverket 2008-11-07.

52 Riksrevisionens iakttagelse bekräftas av VTI-rapport 492, 2003.

53 Bedömningskriterier förekommer internationellt, till exempel i Finland, som har ett vägnät som 
påminner om det svenska. Där tillämpas standardiserade manuella besiktningar som kompletterar särskilda bärighetsmätningar (Vägverket 2009-08-19).

54 Vägverket 2008-11-28A.

55 För andra verksamheter inom Vägverket, exempelvis brounderhåll, tillämpas gemensamma 
riktlinjer för tillståndsbedömning (Vägverket 2008-11-28B).

56 Konsult A, 2008-11-24.



i linje med de uppdragsbeskrivningar som Riksrevisionen har granskat. Det 
saknas exempelvis definitioner av centrala begrepp som ”resterande livslängd”, 
som konsulten har i uppdrag att fastställa.57

 Rutiner för den interna kunskapsöverföringen saknas

En annan typ av manuella besiktningar utförs regelbundet av driftprojektledare 
och de entreprenörer som ansvarar för vägnätets 130 driftområden.58 59 
Driftprojektledarna förvaltar betydligt mindre områden än beläggningsprojektledarna. 
Dessutom har de regelbunden kontakt med driftentreprenören 
som jobbar på vägen, vilket medför större kunskap om tillståndet. Därför är 
överföringen av information mellan driftprojektledare och beläggningsprojektledare 
viktig för den övergripande bedömningen av underhållsbehovet 
i respektive region.60 Trots detta saknas verksgemensamma principer för 
informationsöverföring från driftområden till beläggningsprojektledare.61

4.1.5 Maskinella mätningar av tillståndet

Vägverket beställer sedan 1987 årligen vägytemätningar, som med laser skannar 
av vägbanan och levererar information om vägytans tillstånd.62 En fördel 
med tillståndsdata från vägytemätningarna är att det minskar beroendet av 
subjektiva bedömningar. Sedan 22 år tillbaka har två ytmått tillämpats för att 
beskriva tillståndet på vägnätet: ett spårdjupsmått och ett ojämnhetsmått.63 

Av de data som Vägverket får in från vägytemätningar kan endast en liten del 
användas operativt i underhållsplaneringen (till exempel för val av underhållsobjekt). 
Anledningen till detta är att forskning och utveckling saknas för 
ytterligare analys och tillämpning av beställd data. I praktiken är det endast 
tillståndsmåtten spårdjup och ojämnheter som tillämpas operativt i underhållsarbetet. 
Utvecklingen av nya mått har dragit ut på tiden och det är oklart 

57 Konsult A, 2008-12-01 Beskrivning av beläggningsinventering.

58 Drift upphandlas i 3+3-åriga funktionsavtal där entreprenören ansvarar för den löpande driften av 
vägarna i sitt område. Drift handlar om staket, skyltar, snöröjning, sandning, saltning, dikning och 
så vidare. I praktiken ingår allt utom större beläggningsarbeten i grundpaket drift, även mindre beläggningar och förseglingar kan ingå i grundpaket drift (men detta varierar mellan olika regioner). 

59 I flera fall har en driftprojektledare flera driftområden, det är inte ovanligt att en driftprojektledare 
har två områden, i vissa fall tre. 

60 Vägverket 2008-11-28C, Vägverket 2008-12-02A, Vägverket 2008-12-02B.

61 Vägverket 2009-01-22A, Vägverket 2008-11-28C. I region VSÖ har problemet hanterats genom 
införandet av regelbundna möten mellan driftprojektledare och beläggningsprojektledare. 
(Vägverket 2009-08-13).

62 Ett omfattande testförfarande genomförs av Vägverket för att välja leverantör av mätningar och 
data. VTI 2009-10-09.

63 Ojämnheter benämns IRI (International Roughness Index) på fackspråk. IRI är ett internationellt 
mått som anger medelvärden, över 20-meterssträckor, av ojämnheter i vägens längsled. 



när de kan komma i operativt bruk.64

 Mätningar utförs i den ena körriktningen, i ett av körfälten, med olika 
tidsintervall beroende på vägtyp. Riksvägar och Europavägar (vägnr 1 – 99) 
och primära vägar (vägnr 100 – 499) mäts vart annat år. Den stora delen av 
vägnätet består av mindre vägar (vägnr >500), som mäts vart femte år.65

 Den nationella mätstrategin otillräcklig för att behålla datakvaliteten

Vart femte år beslutar Vägverket om en nationell mätstrategi för vägytemätningar. 
Den nuvarande mätstrategin antogs 2005 och anger tidsintervall för 
mätning av olika vägtyper.66 Vägverket uppger att företrädare från regionerna 
är kritiska mot den centralt beslutade mätstrategin. Regionerna anser att 
strategin inte mäter tillräckligt frekvent för att upprätthålla tillförlitlig datakvalitet.
67 Detta bekräftas av Statens väg- och transportforskningsinstitut 
(VTI), som utvärderat Vägverkets mätstrategi inför en kommande upphandling.
68 För att upprätthålla kvaliteten i vägytemätningarna har vissa av Vägverkets 
regioner valt att bekosta tilläggsbeställningar (i olika utsträckning och 
med olika intervall). Andra regioner har godtagit den nationella strategin. 

 Konsekvensen av detta blir att underlagen om vägarnas tillstånd varierar i 
tillförlitlighet mellan olika regioner. Vissa regioner har tillförlitliga data, medan 
andra regioner börjar tappa kontrollen över kunskapen om vägtillståndet.69

 Billigare att mäta mer

Vägytemätningarna genererar de enda objektiva underlagen om vägtillståndets 
utveckling. Trots detta satsas relativt små resurser på mätningarna. 
Vägverkets nationella mätstrategi omfattar 13 miljoner kronor per år och ger 
vägdata för 25 000 kilometer. I sammanhanget är detta en liten summa. 13 
miljoner kronor motsvarar 16 promille av det årliga anslaget för drift och 
underhåll. På grund av regionernas tilläggsbeställningar mäts i praktiken 
57 000 kilometer varje år (inte 25 000 som strategin säger).

 Marginalkostnaden minskar med ökade mätvolymer.70 Kostnaden för att 
mäta 25 000 kilometer är 520 kronor per kilometer, medan kostnaden för 
att mäta 57 000 kilometer är 350 kronor per kilometer. Detta innebär att 


64 Redan inför den föregående inriktningsplaneringen 2001 framförde riksdag och regering att 
Vägverket måste ta fram bättre mått för att beskriva tillståndet och behovet av underhåll.

65 Vägverket 2009-04-28.

66 Vägverket 2009-04-28.

67 Vägverket 2009-04-28.

68 VTI 2009-05-04.

69 Vägverket 2009-04-28. 

70 Vägverket 2009-04-28.



Vägverket får mer än två gånger så stor mätvolym för de extra 7 miljoner 
kronor som regionerna betalar i tilläggsbeställningar.

 Ytmåtten är otillräckliga

Statens väg- och transportforskningsinstitut (VTI) skriver att ensidig fokusering 
på tillståndsmåtten ojämnheter och spårdjup kan leda till bärighetsbrister.
71 Gamla slitlager ger ett sämre skydd till vägkroppen som på så sätt 
riskerar att slitas ned utan att detta registreras av tillståndsmätningarna. 
Ojämnheter och spårdjup ger inte tillräcklig information om dessa aspekter 
av tillståndsutvecklingen, varför VTI konstaterar att det behövs kompletterande 
mått på vägens tekniska tillstånd.72

 Sedan några år kompletteras ojämnheter och spårdjup därför av ett tiotal 
nya mått baserade på samma data från vägytemätningar. Dessa kan dock 
inte användas operativt av Vägverkets regioner (exempelvis för att prioritera 
objekt), eftersom de inte är fullt ut integrerade i Vägverkets managementsystem 
för belagda vägar (PMS).73 För de nya måtten saknas dessutom prognosmodeller, 
vilket medför att Vägverket endast kan uttala sig om tillståndet 
på de sträckor som mäts just det året.74

 Maskinella mått för bärighet används inte i dag

Bärigheten står ensamt för drygt 30 procent av den totala kostnaden för 
eftersatt underhåll. I många länder, exempelvis Finland, inventeras och mäts 
vägkonstruktionens bärighet maskinellt med hjälp av fallviktsmätare. Metoden 
utvecklades av Vägverket i Sverige, men verket har inte vidareutvecklat 
metoden för praktisk tillämpning för bedömning av underhållsbehov.75 Det 
finns inte heller några sådana planer inom Vägverket.76 

 Avsaknaden av maskinella mätmetoder för bärighet medför att Vägverket 
måste tillämpa subjektiva erfarenhetsmässiga bedömningar. Den senaste 


71 På grund av minskat slitage på vägytan sedan 1990-talet (delvis beroende på minskad dubbdäcksanvändning) har det skett en markant förändring av tidsintervallet för beläggningsinsatser 
på högtrafikerade vägar. Tidigare gjordes insatser vart tredje år, i dag görs underhållet betydligt 
glesare, ibland så sällan som var femtonde år. Se VTI notat 44-2001.

72 VTI notat 44-2001.

73 PMS står för Pavement Management Systems och är Vägverkets informations- och managementsystem för underhåll, se 4.2.4.

74 För ojämnheter och spårdjup finns linjära prognosmodeller som gör det möjligt att prognostisera 
tillståndsutvecklingen på de vägar som inte mäts ett visst år. Prognosmodeller är nödvändiga för 
att beskriva tillståndsförändringen på hela vägnätet trots att alla vägar inte mäts varje år (VTI 
2009-08-12).

75 Vägverket 2009-01-22, Vägverket 2008-11-28 och Vägverket 2008-11-07.

76 Det pågår ett projekt med att utforma ett bärighetsindex utifrån olika vägytemätningsdata. Det är 
ännu oklart när ett sådant kan tas i bruk och hur det kommer att kunna användas (Vägverket 
2009-08-19).



bärighetsinventeringen genomfördes 2002-2003, inför den föregående 
planeringsprocessen. I efterhand har Vägverket dock konstaterat att det finns 
stora osäkerheter i de bedömningarna.77 Trots detta finns i dag inga planer 
på att göra en ny inventering av bärighetsbrister.78

 Maskinella mätningar för trafiksäkerheten saknas 

Statsmakterna ställer särskilt höga krav på Vägverket i fråga om förbättrad 
trafiksäkerhet, vilket ska ses som ett överordnat mål som påverkar alla typer 
av åtgärdsbeslut.79 För att leva upp till detta måste Vägverket ha relevant 
och tillförlitliga data om tillståndsfaktorer som påverkar trafiksäkerheten. Ett 
flertal studier visar att Vägverket inte systematiskt införskaffar och tillämpar 
sådan information. 

 Ett exempel på detta är VTI:s studier som visar att friktionen är det viktigaste 
vägytemåttet när det gäller inverkan på trafiksäkerhet.80 Det minskade 
slitaget från dubbar medför låg våtfriktion på vissa slitstarka beläggningar, 
vilka har polerats på trafikintensiva vägavsnitt. VTI anser att friktion bör 
mätas så som det görs i många andra länder, exempelvis i Tyskland, England 
och Danmark, där friktion är ett centralt vägytemått.81 Det svenska Vägverket 
mäter dock inte friktionen på något systematiskt sätt.82

 Ett annat exempel på detta är de studier av väglutning i kurvor som 
Roadex83 genomfört på medel- och lågtrafikerade vägar. I Roadex studier 
har det framkommit att tekniska brister i vägdosering (tvärfall i kurvor) har 
betydande effekt på trafiksäkerheten på små och medelstora vägar.84 Vägverket 
känner inte till vidden av problemet, eftersom den typen av data hittills 
inte använts på ett systematiskt sätt. Inom ramen för Roadex testverksamhet 
hittades betydande brister på det låg- och medeltrafikerade vägnätet.

77 Vägverket 2009-08-19.

78 Av Vägverkets sakgranskning framgår att det pågår ett projekt som syftar till att identifiera och 
kvantifiera bärighetsbrister utifrån de befintliga vägytemätningarna. Tanken är att data från dessa 
mätningar ska nyttjas som bristindikatorer. Indikatorerna kan dock inte användas för att uppskatta kostnaderna för nödvändiga åtgärder.

79 Prop. 2003/04:160, bet. 2004/05:TU2.

80 VTI notat 44-2001.

81 VTI notat 44-2001.

82 Av Vägverkets sakgranskning framgår att det pågår försök med att nyttja data från vägytemätningarna 
som indikator på bristfällig friktion. Sådana indikatorer kan komma att användas på vägnätsövergripande nivå men kan aldrig ersätta behovet av standardiserad friktionsmätning vid specifika 
platser där friktion bedöms vara ett signifikant problem. 

83 Roadex är ett nätverk av statliga vägadministrationer (däribland svenska Vägverket) och privata 
organisationer som särskilt sysslar med forskning och utveckling med anknytning till lågtrafikerade 
vägar i nordiskt klimat.

84 Roadex III 2008.



Vägverket uppger att man inte har fastställt hur dessa brister bör prioriteras 
mot andra brister vid val av åtgärd.85 Trafiksäkerhetsarbetet inom underhållsverksamheten 
överlämnas på så sätt till den enskilde projektledaren att besluta om. 
Detta trots statsmakternas uttalat prioriterade mål om förbättrad trafiksäkerhet.86

4.2 Underlag från informations- och managementsystem

4.2.1 Sammanfattande iakttagelser

Vägverkets informations- och managementsystem används för att göra 
information användbar och tillämplig för underhåll. Riksrevisionen har gjort 
följande övergripande iakttagelser om underlagen från dessa system.

• Många användare i underhållsorganisationen anser att data i den nationella 
vägdatabasen inte håller tillräcklig kvalitet.87 I vissa fall har det tagit flera år 
för investeringsprojekten att leverera information, även om stora vägbyggen. 
Den nationella vägdatabasen har dock en tydlig förvaltningsorganisation, 
vilket andra informationssystem i Vägverket periodvis har saknat.

• Vägverkets managementsystem för underhåll, PMS, har inte uppdaterats med 
operativt användbara mått sedan det togs i drift. Detta trots att de två ytmått 
som finns i PMS (spårdjup och ojämnheter) inte ger en fullständig bild av tillståndet på vägnätet. Flera av PMS moduler har inte uppdaterats och deras 
status är oklar. Vägverket kan ändå inte utesluta att gamla, ej uppdaterade, 
moduler ändå använts för datauttag. Riksrevisionen har funnit sådana exempel. 
Den övergripande iakttagelsen är att den centrala systemförvaltningen av PMS 
brister. Det finns ingen utbildning i förvaltning och hantering av PMS och 
Vägverkets anställda upplever att PMS är komplicerat och användarovänligt. 
Sammanfattningsvis har PMS inte levt upp till sitt syfte. Detta gäller till exempel 
framtagande av underlag för upphandling, uppföljning av resultat och 
samhällsekonomiskt beslutsstöd.

• Flera regioner levererar bristande data till programmet vägunderhållsdata.88 
Inrapporteringsproblemen i vägunderhållsdata är av sådan karaktär att 
det skapar problem avseende planering, uppföljning och inventering.89 

85 Vägverket 2009-10-09.

86 Se exempelvis prop. 2008/09:93, bet. 2008/09:TU2.

87 Nationella vägdatabasen är det geografiska referenssystem som ligger till grund för alla 
informationssystem och managementsystem i vägverket.

88 Vägunderhållsdata förkortas ibland VUH. Vägunderhållsdata är ett informationssystem för 
genomförda åtgärder på vägnätet, se 4.2.5.

89 Av Vägverkets sakgranskning framgår att man under 2009 har implementerat VUplus som är ett 
verktyg för inventering, planering, åtgärder, kalkyler samt exportering till vägunderhållsdata.



Riksrevisionens bedömningsgrund och iakttagelser beskrivs närmare i det 
följande.

4.2.2 Bedömningsgrund

De flesta länders vägadministrationer använder någon form av managementsystem 
för att samla information om vägnätets komponenter och för 
att identifiera och utveckla strategier för prioritering av underhållsåtgärder.90 
Enligt Världsbankens riktlinjer för vägmanagementsystem ska de vara strukturerade 
för att stödja de primära underhållsfunktionerna: planering (inklusive 
budgetering), organisering, styrning och kontroll.91 Ekonomisystemet 
ska anpassas för att komplettera och stödja verksamhetssystemet.92

4.2.3 Vägverkets informationssystem för underhåll av vägar

Det finns olika typer av tillståndsinformation som används i underhållet av 
det statliga vägnätet. För att göra informationen användbar och tillämplig, 
till exempel för planering av underhåll, behöver Vägverket användarvänliga 
program.93 Vägverket har anskaffat och utvecklat ett antal system för vägdata. 
Några centrala system för underhållsplaneringen är den nationella vägdatabasen 
(NVDB), Pavement Management Systems (PMS) och vägunderhållsdata 
(VUH).94

4.2.4 Nationella vägdatabasen

Vägnätet i den nationella vägdatabasen ligger till grund för alla geografiskt 
baserade uppgifter i Vägverkets IT-system. Databasen har sitt ursprung i ett 
regeringsuppdrag där Vägverket fick i uppgift att etablera en vägdatabas i 
samverkan med Lantmäteriet, kommunerna och skogsindustrin. Vägverket 
är huvudman för den nationella vägdatabasen och driver verksamheten i 

samråd med ett råd, där samtliga samverkansaktörer ingår.95 

 I den nationella vägdatabasen finns bland annat information om vägklass, 
hastighetsgräns, motortrafikled, motorväg, tättbebyggt område, 


90 World Road Association 2005.

91 Världsbanken 1997 B.

92 Världsbanken 1998.

93 Vägverket 1995-01-01 förstudie.

94 Informationskvaliteten i uppföljningssystemen återfinns under rubrik 7.2.

95 SOU 2008:9.



vägbredd, väghållare och vägnummer. Databasen saknar dock information 
om underliggande vägstruktur, till exempel om dragningar av vägtrummor 
och ledningsnät.96 

 Problem med inkodning, körfält och historisk information

Många användare i underhållsorganisationen anser att data i den nationella 
vägdatabasen inte håller tillräcklig kvalitet.97 Det finns inga uttryckliga krav 
på inrapportering. Särskilda uppgiftshämtare måste i stället eftersöka informationen 
i regionerna. I vissa fall har det tagit flera år att inrapportera också 
stora vägbyggen i den nationella vägdatabasen.98

 I den nationella vägdatabasen saknas uppgifter om körfält.99 Information 
om körfält finns vid varje region, men kräver manuellt arbete för att användas. 
Inför upphandling av vägytemätningar innebär detta att Vägverkets 
centrala personal måste träffa varje region. Detta för att få information om 
hur många körfält som finns och vilka körfält som ska mätas.100

 I SOU 2008:9 Transportinspektionen – En myndighet för all trafik, framhålls 
att det återstår mycket arbete för att kvalitetssäkra dataflöden från 
väghållningsverksamhet och externa väghållare. Flera konsultrapporter visar 
att felaktiga vägdata i den nationella vägdatabasen leder till problem i olika 
verksamheter, exempelvis blir ruttbeskrivningar och emissionsbedömningar 
felaktiga.101

4.2.5 Pavement Management Systems

Pavement Management Systems (PMS) är ett planeringshjälpmedel för 
underhåll av vägkropp och överbyggnader. Det innehåller databaser med 
information om vägens tillstånd, beräkningsmodeller, regler för att bedöma 
informationen och applikationer för datauttag.102 103

96 Av Vägverkets sakgranskning framgår att sådan information kan kompletteras från andra program 
och källor inom Vägverket.

97 Vägverkets beläggningsprojektledare har blandade åsikter om nationella vägdatabasen. 42 
procent svarar att de inte alls eller i liten grad håller med om att data i nationella vägdatabasen 
håller hög kvalitet. Ytterligare 18 procent anser att informationen delvis håller hög kvalitet.18% av 
beläggningsprojektledarna instämmer i hög grad med påståendet att data i nationella vägdatabasen håller hög kvalitet (enkätundersökning 2009-04-30, se bilaga 4).

98 Vägverket 2009-11-28C.

99 Vägverket 2009-04-28.

100 Vägverket 2009-04-28.

101 SMHI 2005:37.

102 Vägverket 1995, förstudie.

103 Med applikationer avses moduler sammanlänkade med PMS. I dessa applikationer analyseras 
olika typer av data som används i underhållsverksamheten.



PMS är beroende av kvalitetssäkrad data från vägytemätningar, information 
från den nationella vägdatabasen och vägunderhållsdata, samt uppdaterade 
programvaror i form av effektsamband och kalkylmodeller.104 Vägverket 
uppger att informationen kan användas för att prioritera mellan objekt, men 
att den inte är tillräcklig för att bestämma insatsens omfattning.

 I granskningen har Riksrevisionen identifierat fyra övergripande problem 
med Vägverkets underhållsmanagementsystem.

 Otillräckliga tillståndsmått i PMS

För det första baseras PMS tillståndsdata endast på två mått, ojämnheter 
och spårdjup. Systemet har inte uppdaterats med operativt användbara 
kompletterande mått sedan det togs i drift. Detta trots att Vägverket betalar 
mätkonsulter för andra tillståndsdata som skulle kunna öka tillförlitligheten i 
tillståndsbedömningen och effektivisera underhållsplaneringen.

 Problemen med dagens mått är flera. Dels kan inte spårdjupsmåttet tillämpas 
på det mindre vägnätet (som utgör majoriteten av vägnätets längd), 
dels baseras ojämnhetsmåttet på medelvärden, vilka inte hanterar trafikfarliga 
lokala ojämnheter. 105 I PMS saknas operativa och tillförlitliga mått som 
beskriver vägnätets tekniska egenskaper, bland annat avvattning, bärighet, 
sprickor och krackeleringar.

 PMS applikationer har oklar status men används ändå

För det andra har PMS flera applikationer knutna till sig, vilka ger olika information 
om vägbeläggningen. Flera av applikationerna har inte uppdaterats 
och deras status är oklar. Vägverket kan inte utesluta att gamla, ej uppdaterade, 
applikationer ändå har använts för datauttag.106 Ett sådant exempel 
är Vägverkets prioriteringsverktyg. 1990 utvecklade Vägverket en så kallad 
prioriteringsmodell med syfte att vägleda regionerna i prioriteringen mellan 
olika vägobjekt. Prioriteringsmodellen utgår från data om vägytans tillstånd 
(ojämnheter och spårdjup) och trafikmängd.

 I slutet av 1990-talet beslutade Vägverkets ledning att prioriteringsmodellen 
inte längre skulle användas, eftersom den ansågs leda till analytiska 
förenklingar.107 Applikationen måste, enligt Vägverket, uppdateras kontinuerligt 


104 Effektsamband beskriver sambandet mellan åtgärder och vägtillstånd och sambandet mellan 
tillstånd och effekter för trafikanter och väghållare. Exempelvis trafikanteffekter av ojämnheter 
på vägen (fordonskostnader och komfortkostnader).

105 Eftersom IRI utrycker ett medelvärde för var 20:e meter innebär att förekomsten av potthål 
underskattas och i vissa fall missas helt (Vägverket Konsult 2008-04-29).

106 Vägverket 2008-11-07.

107 Vägverket 2008-11-28C.



med gällande effektsamband och målstandarder.108 Detta har inte gjorts 
sedan Vägverkets ledning för tio år sedan beslutade att avskaffa prioriteringsmodellen.
109 Granskningen visar dock att prioriteringsmodellen fortfarande 
används. Den är ett viktigt hjälpmedel i det regionala planeringsarbetet och 
tillämpas fortfarande av omkring 40 procent av beläggningsprojektledarna.110 

 Brister i systemförvaltningen

För det tredje brister den centrala systemförvaltningen av underhållsmanagementsystemet 
PMS. Vägverket har exempelvis ingen uppdaterad och 
sammanhängande systembeskrivning för PMS, trots komplexiteten och 
systemets storlek.111 Det finns ingen utbildning i förvaltning och hantering 
av PMS och Vägverkets anställda upplever att systemet är komplicerat och 
användarovänligt.112 På Vägverkets huvudkontor menar man att regionernas 
tillämpning av PMS har blivit en ”regionaladministrativ fråga” som bestäms 
lokalt.113 Vägverkets huvudkontor vet därför inte exakt vilka av PMS applikationer 
som regionerna använder.

 PMS kommunicerar inte med ekonomisystemet

En fjärde iakttagelse är att det finns flera olika definitioner av ”objekt” i 
Vägverkets datasystem. Koppling saknas mellan det som benämns ”objekt” 
i ekonomisystemet och begreppet ”objekt” i den operativa verksamheten.114 
Detta medför att enkel uppföljning blir komplicerad och inte kan genomföras, 
exempelvis uppföljning av använda resurser på enskilda vägsträckor över tid.115 

 Syftet med pms har inte uppnåtts

Det som skiljer PMS från andra informationssystem (exempelvis föregångaren 
PUB) är komplexiteten och kombinationen mellan tekniska och ekonomiska 
data, som stödjer optimeringen av underhållsverksamheten. När Vägverket 
införde PMS var syftet att systemet bland annat skulle göra det möjligt att

108 Målstandard är den underhållsnivå som Vägverket ska upprätthålla enligt överenskommelse 
med regeringen. Vägverket ska tillämpa en riksgemensam målstandard. Se prop. 2003/04:95

109 Vägverket 2008-11-28C.

110 Enkätundersökning 2009-04-30, se bilaga 4.

111 Vägverket 2008-11-28B.

112 Vägverket 2008-12-10A, Vägverket 2008-12-02B och Vägverket 2008-11-28B.

113 Vägverket 2008-11-28B.

114 Inklusive verksamhetssystemen (PMS).

115 Flera olika former för upphandling försvårar också för uppföljningen av kostnader för underhållsåtgärder, Vägverket 2009-10-02.



• bestämma regler för underhåll

• ta fram underlag för upphandling

• följa upp resultat

• basera anslagsframställan på vedertagna samhällsekonomiska analyser 
utifrån objektiv information

• basera anslagsfördelningen på samhällsekonomisk optimering 

• samhällsekonomiskt optimera användningen av fördelade anslag.116

Riksrevisionen konstaterar att dessa mål inte uppnåtts 12 år efter driftssättningen. 
Regler för underhåll har ännu inte formulerats,117 underlag för 
upphandling genereras inte utifrån PMS-data, PMS uppföljningssystem (vägunderhållsdata) 
har betydande brister i datakvalitet och samhällsekonomisk 
optimering har visat sig problematisk, på såväl strategisk som operativ nivå.

4.2.6 Vägunderhållsdata 

Vägunderhållsdata är ett system inom PMS-familjen som lagrar data om 
utförda åtgärder i vägnätet. Informationen lagras som fyra olika åtgärdstyper, 
nybyggnad, förbättring, bärighet och underhåll. Vägunderhållsdata 
syftar till att samla information om beläggningshistoria beträffande 
samtliga statliga vägar, det vill säga registrering av både nybyggnad och 
underhållsbeläggningar. Underlagen används exempelvis vid inventering, 
uppföljning, utvärdering och planering av underhållsinsatser.

 Bristande inrapportering av vägunderhållsdata

Såväl projektledare inom underhåll som projektledare inom investeringsenheten 
levererar underlag till vägunderhållsdata. Kraven på inrapportering 
av data till systemet har emellertid brister.118 I flera regioner har kraven på 
inrapportering inte tagits på allvar, varför flera regioner levererar bristande 
data.119 Data om obundna lager, avvattningsåtgärder och investeringsåtgärder 
rapporteras sällan korrekt om de rapporteras alls.120

 Problem med inrapportering till vägunderhållsdata framgår i vissa fall 
genom att förbättringar i vägytans tillstånd avspeglas i vägytemätningar, 
utan att någon åtgärd registrerats i vägunderhållsdata på motsvarande 

116 Vägverket 1995, förstudie.

117 I 4.4.3 redogörs för Vägverkets målstandarder och regler för underhåll och drift.

118 Vägverket 2008-11-28B.

119 Vägverket 2008-01-12A, Vägverket 2009-02-24 och Vägverket 2008-11-28B.

120 Vägverket 2008-11-07.



sträcka.121 Avvikelser framgår också av att kostnader i vägunderhållsdata inte är 
jämförbara med kostnaderna i ekonomisystemet. För att få en bild av tillförlitligheten 
i regionernas inrapportering av vägunderhållsdata har Vägverket jämfört 
det totala underhållet registrerat i vägunderhållsdata med vägregionernas 
samlade redovisade kostnader för underhåll. Resultatet visar att det i många 
fall är stora skillnader mellan faktiska kostnader och registrerat underhåll.122

Figur 2. Jämförelse mellan redovisade kostnader i vägunderhållsdata och 
ekonomiredovisning 2008

Källa: Riksrevisionens sammanställning av Vägverkets data.

Diagrammet visar andelen registrerade kostnader i vägunderhållsdata av de totala 
kostnaderna för underhåll året 2008. Hundra procent motsvarar samstämmighet 
mellan ekonomisystemet och vägunderhållsdata, vilket indikerar hög 
tillförlitlighet. Av diagrammet kan utläsas att de flesta regionerna inte har rapporterat 
in alla underhållsåtgärder till vägunderhållsdata. I Region Sydöst saknas 
så mycket som 60 procent av kostnaderna för utfört underhåll. I Region Norr är 
problemet det motsatta, där har man rapporterat mer underhållsåtgärder i vägunderhållsdata 
än vad som faktiskt utförts enligt ekonomisystemet. Det är oklart 
vad som är anledningen till detta. På Riksrevisionens fråga svarar Vägverket att 
det kan bero på problem med felaktiga definitioner av aktiviteter.123

121 Vägverket 2008-11-28B.

122 Vägverket 2009-02-24.

123 Aktiviteterna i vägunderhållsdata delas in i nybyggnad, förbättring, bärighet och underhåll 
(Vägverket 2009-04-24).

140%
120%
100%
80%
60%
40%
20%
0%
Region MittRegion MälardalenRegion NorrRegion SkåneRegion StockholmRegion SydöstRegion Väst

4.3 Underlag om trafikanters upplevelser

4.3.1 Sammanfattande iakttagelser

Riksrevisionen har granskat Vägverkets trafikantundersökning och gör följande 
sammanfattande iakttagelser. 

• Resultaten från maskinella vägytemätningar och trafikantbetyg är motsägelsefulla. Riksrevisionens bedömning är att det är svårt att fastställa 
vad motsägelserna beror av. Det kan dock konstateras att maskinella vägytemätningar inte fångar alla relevanta aspekter av vägytans tillstånd, 
samt att trafikantundersökningens utformning gör den svåranvänd för 
analyser avseende underhållsbehov och planering. 

• Trots de dokumenterade bristerna hänvisar Vägverket ofta till trafikantundersökningar. Detta görs bland annat i ett budgetäskande för att 
motivera ökade anslag till underhållsåtgärder i Vägverkets budgetunderlag 
för 2010-2012.124 

I det följande beskrivs Riksrevisionens bedömningsgrund och iakttagelser 
närmare.

4.3.2 Bedömningsgrund

I den nuvarande långtidsplanen betonar Vägverket på regeringens uppdrag 
att kundorienteringen ska öka. I den nationella planen, som regeringen fastställde 
2004, konstateras att måluppfyllelse ska mätas genom uppföljning av 
trafikantbetyg.125 

4.3.3 Trafikantbetygen mäter kundnöjdhet

Vägverket utför sedan en längre tid brukaruppföljningar. Utfallet redovisas 
bland annat i årsredovisningar, planeringsunderlag och budgetunderlag till 
regeringen. Ett exempel på detta har hämtats från Vägverkets underlag till 
infrastrukturplaneringen 2010 – 2021. I figur 3 nedan redovisas yrkesförarnas 
uppfattning om ojämnheter.

124 Vägverkets budgetunderlag 2010-2012.

125 Utöver detta ska måluppfyllelse mätas genom uppföljning av tillstånd och miljöeffekter. 
Se Vägverkets publikation: 2003:99.



Figur 3. Yrkesförares uppfattning om ojämnheter. Vintermätningen 2006. Andelen mycket 
och ganska nöjda brukare för tre vägtyper, trafikantbetyg 1994 – 2006

Källa: Vägverket.126

Av tabellen framgår att Vägverkets trafikantundersökningar påvisar ett utbrett 
missnöje med vägarnas jämnhet bland yrkesförare. Trenden är, sedan 1994, 
nedåtgående men avstannande. Trafikanterna verkar mest nöjda med de nationella 
vägarna och minst nöjda med kategorin övriga statliga vägar. Resultatet 
av Vägverkets brukaruppföljningar kan sammanfattas med att yrkesförare 
är nöjda i mindre utsträckning än privatbilister. Den generella tendensen 
är att andelen nöjda trafikanter har sjunkit eller varit oförändrad.127

 Dokumenterade brister i tillförlitlighet

Tillförlitligheten i Vägverkets trafikantundersökningar har diskuterats internt 
inom Vägverket i några år. Under 2008 genomfördes en särskild studie som 
visade att respondenter, som i intervjuer sagt sig vara nöjda med vägen, ändå 
svarat negativt i enkäten.128 Vägverket startade under hösten 2009 ett projekt 
som ska utvärdera undersökningsmodellen och försöka hitta nya metoder. 

 Problemen är dock kända sedan tidigare. Redan 2001 konstaterade Statens 
väg- och transportforskningsinstitut (VTI) att resultatet från trafikantundersökningarna 
är svåra att tolka och tillämpa. VTI hade funnit att resultaten 
från trafikantundersökningarna och vägytemätningarna saknade samband 


126 Vägverkets publikation 2007:78.

127 Vägverket 2009-08-17.

128 Vägverket 2009-02-12.

Antal mycket + ganska nöjdaNationella vägarRegionala vägarÖvriga vägar100%
90%
80%
70%
60%
50%
40%
30%
20%
10%
0%
19941996199820002002200420063220132518111014262517111598891618181410118

och till och med uppvisade negativa samband.129 Trots att de objektiva vägytemätningarna 
av ojämnheter och spårdjup visar att vägnätet blir jämnare så 
minskar nöjdheten i trafikantbetygsundersökningarna. 

 Det finns problem med Vägverkets trafikantundersökningar utöver de 
som redovisas av VTI. Visserligen erhålls likartade resultat från år till år, men 
det finns ändå stora osäkerheter. Det gäller bland annat att det inte går att 
knyta omdömen till specifika sträckor och att trafikantundersökningen är 
inriktad mot så kallade hygienfaktorer, det vill säga att vägar, sidoområden 
och skyltar är hela och rena. Konsekvensen av detta är att det blir svårt att 
veta vad kunden är missnöjd med och var problemen finns.

 Problemen beror delvis på hur Vägverkets enkät är utformad. Den delfråga 
som hanterar vägytans jämnhet lyder:

Är du nöjd eller missnöjd med de nationella/regionala/övriga statliga vägarna 
under sommarhalvåret när det gäller Vägverkets insatser för att åtgärda spårbildning 
och ojämnheter på vägen?130

Svaren på frågorna kan inte relateras till operativa tillståndsmått (ojämnheter 
och spårdjup), och frågorna besvarar snarare kundernas uppfattning om 
Vägverkets insatser generellt än tillståndets utveckling. 

4.4 Vägverkets analys och tillämpning av underlagen

4.4.1 Sammanfattande iakttagelser

Riksrevisionen har granskat Vägverkets analys och tillämpning av interna 
underlag och gör följande sammanfattande iakttagelser. 

• Vägverket tillämpar olika målstandard131 i olika regioner, och det råder en 
intern oklarhet över hur målstandarden egentligen ska användas. 

• De målstandardnivåer som faktiskt tillämpas avser endast ojämnheter 
och spårdjup, trots att underhållsbeslut i praktiken ofta baseras på andra 
bedömningsgrunder. Underlag och tillståndsmått värderas på olika sätt 
av Vägverkets projektledare, vilket betyder att prioriteringar och åtgärdsval blir personberoende. 

129 VTI notat 44-2001 och VTI notat 23-2002.

130 Vägverket Konsult 2008-04-29.

131 Målstandard är den underhållsnivå som Vägverket ska upprätthålla enligt överenskommelse 
med regeringen. Vägverket ska tillämpa en riksgemensam målstandard, se prop. 2003/04:95.



• Vägverkets regioner tillämpar egna metoder för att fördela medel mellan 
beläggningsdistrikten. Detta innebär att olika typer av underlag ligger till 
grund för fördelningen av underhållsmedel i regionerna. I en region 
fördelas underhållsmedlen i fyra lika stora delar, en per beläggningsdistrikt. I flera regioner sker fördelningen av medel i första hand utifrån 
distriktets storlek, i andra hand utifrån faktiska behov.

Riksrevisionens bedömningsgrund och iakttagelser beskrivs närmare i 4.4.2 
och framåt.

4.4.2 Bedömningsgrund

Vad avser analys och tillämpning av tillståndsunderlag skriver Världsbanken 
att underlag ska värderas på likartade sätt inom organisationen.132 Detta är 
en förutsättning för tillförlitligheten i aggregerad tillståndsinformation och 
därmed bedömningen av underhållsbehov. Det ska finnas ett tydligt prioriteringssystem, 
som säkerställer att de viktigaste aktiviteterna utförs först och 
att resurserna används effektivt.133 

 I Sverige har statsmakterna uttryckt att vägar ska underhållas med 
utgångspunkt i ett samhällsekonomiskt perspektiv, där vägtillståndets 
betydelse för trafikanterna står i centrum. Detta ställer krav på utvecklade 
och välgrundade målstandardnivåer. Statsmakterna har även sagt att uppföljningen 
av vägnätets tillstånd ska göras mot en riksgemensam långsiktig 
målstandard.134 

4.4.3 Målstandard

I föregående kapitel granskas de underlag som ligger till grund för bedömningen 
av behovet av underhåll. Men underlagen måste även bedömas och 
värderas på ett enhetligt sätt. En viktig utgångspunkt i Vägverkets analys och 
tillämpning av tillståndsdata är målstandardnivåer för olika tillståndsparametrar, 
exempelvis vägens spårighet, ojämnhet, avvattningsförmåga och 
friktion. En gemensam och välgrundad målstandard kan styra underhållsverksamheten 
effektivt mot riksdagens mål.

132 Världsbanken 1998 och Världsbanken 1997A.

133 Världsbanken 1997A.

134 Vägverkets publikation: 2003:99.



Grunden till målstandardnivåerna är oklara

Väg- och transportforskningsinstitutet (VTI) avrapporterade 2003 i ett regeringsuppdrag 
att det var svårt och många gånger omöjligt att med utgångspunkt 
från Vägverkets underlag avgöra hur olika målstandarder valts och 
vilka andra överväganden som varit vägledande för angivna gränsvärden.135 
2005 konstaterade Sika att Vägverket fortfarande saknade fungerande och 
samhällsekonomiskt grundade målstandardnivåer för drift och underhåll.136 
För att fastställa samhällsekonomiskt grundade nivåer för målstandarden 
behöver Vägverket tillförlitliga data om konsekvenserna för väghållare och 
trafikanter av olika tillstånd på vägnätet, så kallade effektsamband.137 Detta 
saknas till stor del i dag.

 Riksrevisionen har inte kunnat få exakta svar på frågan om motiven 
bakom de standardnivåer som fastställts (exempelvis spårdjup, tvärfall, kanthäng 
och textur). För ojämnheter (IRI) finns vissa verifierade kunskaper, men 
till stor del baseras Vägverkets målstandard på ”erfarenhetsmässiga bedömningar” 
av trafikanternas behov och väghållarens kostnader.138

 Regionerna arbetar mot olika underhållsstandard 

I den nationella planen för vägtransportsystemet 2004 – 2015 beskrivs Vägverkets 
målstandard för drift och underhåll i termer av tillåtna ojämnheter 
och spårdjup, förekomst av kantdeformationer, hål, sprickor och krackeleringar 
samt dräneringssystemets tillstånd.139 I det operativa arbetet tillämpas 
dock målstandard endast avseende måtten ojämnheter och spårdjup.140

 1990 publicerades skriften ”Regler för underhåll och drift”, där Vägverket 
anger målstandardnivåer för underhållet, baserade på 1980-talets 
beräkningar av effektsamband.141 Regler för underhåll och drift är fortfarande 
det senast publicerade målstandarddokumentet. Ett nytt målstandarddokument 
skrevs 2002.142 Detta dokument spreds inom delar av Vägverket, men 
fastställdes aldrig officiellt och dess status förblev därför oklar. I dag, 2009, 
pågår ett liknande projekt i Vägverket. 

135 VTI 2003, rapport 492. 

136 Sika PM 2005:16.

137 Effektsamband beskriver sambandet mellan åtgärder och vägtillstånd och sambandet mellan 
tillstånd och effekter för trafikanter och väghållare. Exempelvis trafikanteffekter av ojämnheter 
på vägen (fordonskostnader och komfortkostnader). Se även 5.4.2.

138 Vägverket 2008-08-10.

139 Vägverkets publikation 2004:93.

140 Vägverkets publikation 1990:51, Region Norr 2007:1590, Region Mitt 2004:1022 och Region 
Sydöst 2007:265.

141 Effektsamband beskriver sambandet mellan åtgärder och tillstånd och sambandet mellan tillstånd 
och effekter för trafikanter och väghållare.

142 Vägverket publikation 2002-05-15.



Den oklarhet som präglar Vägverkets målstandard gör sig också gällande 
i Vägverkets regioner, vilka arbetar mot olika målstandardnivåer. I tabellen 
nedan har Riksrevisionen sammanställt olika målstandardnivåer för olika 
vägklasser som tillämpas samtidigt i Vägverket. 


Tabell 2. Parallella målstandarder i Vägverket 2009

Målstandard för 
olika vägklasser

VN

VM

VSÖ

Nationell 
RUD – plan

Inofficiell

2002

Spår Klass 1

12

15

15

20

20

IRI Klass 1

3,5

3

4

4

4

Spår Klass 2

17

15

21

20

20

IRI Klass 2

4,5

3,5

4,5

5,5

4,5

Spår Klass 3

21

15

25

25

20

IRI Klass 3

6

5

5,5

6,5

6,5

Spår Klass 4

25

15

25

35

20

IRI Klass 4

12

7

6,5

9

7





Källa: Riksrevisionens sammanställning av Vägverkets data.143 

Tabellen visar att det finns betydande skillnader i regionernas tillämpning av 
målstandard. Detta innebär att regionerna styr enligt olika principer och inte 
efter en riksgemensam standard, som statsmakterna kräver.144 Region Mitt 
(VM) exempelvis, strävar efter att ingen vägsträcka ska ha sämre jämnhet än 
15 millimeter spårdjup oavsett hastighet (vägtyp), vilket innebär ett betydligt 
större åtagande än den nationella målstandarden. Vad gäller ojämnheter 
(IRI) är skillnaderna störst på lågtrafikerade vägar (se klass 4 i tabell 2).145 146

 Riksrevisionen understryker att underhållsverksamheten kan påverkas av 
geografiska skillnader. Det kan finnas goda skäl att anpassa åtgärder till geografiska 
faktorer såsom klimat- och markförhållanden. Detta påverkar emellertid 
inte att verksamheten ska styras mot nationell underhållsstandard.

143 Målstandard för belagd väg i några regioner för olika vägklasser. Observera att vägklassindelningen i praktiken varierar mer än vad som syns i tabellen, se bilaga 1 för förklaring av 
klassindelningen. IRI är facktermen för ojämnheter i vägens längsled. VN = Region Norr, 
VM = Region Mitt, VSÖ = Region Sydöst.

144 Prop. 2003/04:95.

145 Klass 1 avser högtrafikerade vägar med hög tillåten hastighet. Klass 4 avser lågtrafikerade vägar 
med lägre tillåten hastighet.

146 Se bilaga 1 för förtydligande av klassindelningen.



4.4.4 Underlag för den interna fördelningen av underhållsmedel

Världsbanken anger att ett effektivt underhåll ställer krav på att underhållsmedlen 
hamnar där de bäst behövs.147 Detta understryker betydelsen av att 
Vägverket analyserar och tillämpar tillståndsinformationen på ett likartat sätt. 

 Sammansättningen av vägtyper avgör fördelning av underhållsmedel 
mellan regioner

Medel till underhåll av belagda vägar fördelas mellan Vägverkets sju regioner 
per kilometer belagd väg. Vägverket skiljer mellan 14 olika vägtyper med olika 
uppskattningar av årskostnader för underhåll.148 Vägverket gör en ny beräkning 
inför varje långtidsplan (exempelvis 2004 – 2015). Mellan dessa tillfällen justeras 
endast totalkostnaden årligen utifrån kostnadspåverkande faktorer.149

 Fördelning av underhållsmedel inom regioner sker på olika grund

När den årliga fördelningen av underhållsmedel mellan regionerna är 
beslutad kan upphandlingar av kommande års objekt genomföras. Regionens 
anslag fördelas till 4 – 5 inomregionala beläggningsdistrikt (ofta län). 
I genomsnitt fördelas medel i storleksordningen 100 miljoner kronor per 
projektledare och år. 

 Beläggningsmedlen fördelas enligt olika modeller i Vägverkets regioner. I 
några fall finns egentillverkade excelark för att fördela anslaget inom regionen, 
i andra regioner fördelas medlen efter diskussion med den projektledare som 
har samordningsansvar. Riksrevisionen har tagit del av excelark från tre regioner 
och intervjuat två andra regioner.150 Genomgången visar att regionerna 
fördelar underhållsmedel utifrån delvis olika grund. I några regioner är kopplingen 
till underhållsbehov svag. Där fördelas underhållsmedlen i första hand 
utifrån distriktets storlek och i andra hand utifrån uppmätt tillstånd.151

 

147 Världsbanken 1997A.

148 Processen för detta beskrivs mer ingående i 5.2.

149 Kostnadspåverkande faktorer avser exempelvis förändringar i KPI eller beläggningsindex, 
produktivitetsökningar, prisförändringar, nya miljöföreskrifter eller nya säkerhetsföreskrifter.

150 I excelarken viktas parametrar på olika sätt, exempelvis väglängd, trafikmängd, spårdjup och 
ojämnheter. Det totala anslaget delas med hjälp av excelkalkylen mellan regionens 2 – 4 län 
eller beläggningsdistrikt.

151 Vägverket 2009-10-23A, Vägverket 2009-10-23B, Vägverket 2009-10-20, Vägverket 2009-10-26, 
Vägverket 2009-08-12, Vägverket 2009-08-13B, Vägverket 2009-06-04.



Prioritering av objekt är personberoende och riktlinjer saknas

Beläggningsprojektledare prioriterar mellan olika vägobjekt i sitt område.152 
Prioriteringen görs efter en sammanvägd bedömning av underhållsbehoven 
med utgångspunkt i en mängd faktorer.153

 Detta innebär att de enskilda projektledarnas värdering av olika underlag 
och data direkt avgör hur, när och vilka vägar som underhålls. Sådana beslut 
omfattar inte sällan tiotals miljoner kronor, utan omprövning eller sekundärbedömning.
154 Trots detta saknar Vägverket gemensamma riktlinjer för 
hur värderingen bör göras. För att fastställa vilka underlag som tillämpas i 
praktiken genomförde Riksrevisionen en enkätstudie av enskilda projektledares 
värdering av underlagen.

 Resultatet visade att den betydelse som tillmäts olika typer av underlag 
varierar kraftigt mellan individer. För 12 av 21 underlagstyper sträcker sig 
svarsspannet över hela registret från ”används aldrig” till ”används alltid”. 
Detta betyder att det för fler än hälften av underlagen finns beläggningsprojektledare 
som uppger att de antingen Aldrig eller Alltid använder ett visst 
underlag för objektprioritering.155

152 Ett undantag är Region Norr där beställarfunktionen är mer utvecklad och fullt ut prioriterar 
mellan objekt. Ytterligare ett undantag är Region Skåne där underhåll av belagda vägar 
upphandlas i funktionsavtal i grundpaket drift.

153 Några exempel på detta är trafikmängd, stensläpp, plastiska deformationer, spårighet, sprickor 
och driftprojektledares synpunkter.

154 Vägverket 2008-12-02B, Vägverket 2008-12-10A.

155 Se bilaga 4.



5 Vägverkets redovisning till regeringen

I föregående kapitel behandlades Vägverkets bedömning av underhållsbehov 
och de underlag som ligger till grund för denna. I det följande granskas 
Vägverkets redovisning till regeringen. Först behandlas Vägverkets redovisning 
till regeringen av tillståndet på vägnätet. I det andra avsnittet granskas 
underlagen till Vägverkets kostnadsbedömning för att åtgärda det identifierade 
underhållsbehovet. Efter detta går vi in på Vägverkets underlag för 
bedömning av eftersatt underhåll. Statsmakterna ställer särskilda krav på att 
underhållet ska styras utifrån samhällsekonomisk grund.156 I det avslutande 
avsnittet behandlas Vägverkets underlag för samhällsekonomisk bedömning 
av underhållets kostnader. Mer specifikt har följande underlag granskats: 

• Tillståndsuppgifter som redovisats för regeringen (5.1).

• Kostnadsuppgifter för att upprätthålla nuvarande standard (5.2).

• Underlagen bakom det eftersatta underhållet och kostnaden för att 
återställa detta (5.3).

• Den praktiska tillämpningen av samhällsekonomiska kalkyler för 
underhåll (5.4). 

5.1 Vägverkets redovisning av tillståndet till regeringen

5.1.1 Sammanfattande iakttagelser

Riksrevisionen har granskat Vägverkets redovisning av vägnätets tillstånd till 
regeringen och har gjort följande iakttagelser. 

• Vägverkets redovisning säger att statusen på det lågtrafikerade vägnätet 
(med avseende på vägytans jämnhet) blir allt bättre och att eftersläpningen 
på det högtrafikerade vägnätet ligger på en fortsatt låg nivå. 

156 Prop. 2001/02:20, bet. 2001/02:TU2, prop. 2003/04:95, bet. 2004/05:TU2, prop. 2008/09:93, bet. 
2008/09:TU2.



• Verket uppger att bristerna i väghållningen främst gäller teknisk 
standard,157 som utgör två tredjedelar av den samlade eftersläpningen. 

 För dessa aspekter av vägstandarden är Vägverkets underlag särskilt 
bristfälliga.

• Vägverket åberopar höga kostnader för eftersatt underhåll för att 
motivera ökade anslag. Trots att Vägverket i andra sammanhang uppgett 
att myndigheten saknar kunskaper för att kunna kvantifiera eftersläpningens ekonomiska och andra konsekvenser.

I det följande beskrivs Riksrevisionens bedömningsgrund och iakttagelser 
närmare.

5.1.2 Bedömningsgrund

2001 fick Vägverket i uppdrag av regeringen att utveckla nya mått för att 
kunna mäta tillståndet på landets vägar.158 Regeringen skriver att Vägverket i 
arbetet med strategin för drift och underhåll bör inrikta sig på att fortsätta att 
utveckla mått så att bedömningen av nuvarande tillstånd på vägnätet kan bli 
tydlig och heltäckande.159

5.1.3 Vägtillståndets utveckling

Vägverket redovisar underlag till regeringen om vägytans jämnhet och 
spårighet. Diagrammet nedan (figur 4) redovisades för regeringen 2007 och 
visar utvecklingen av spårdjup och ojämnheter mellan åren 1996 och 2006. 

157 Teknisk standard avser bland annat vägkroppens kondition, dikning och avvattning och skiljer 
sig från ”funktionell standard” som avser trafikanternas upplevelse av vägen. Se 5.1.2.

158 Regeringsbeslut I 36, Näringsdepartementet 2002-03-14.

159 Ibid.



Figur 4. Vägytans jämnhet i Sverige, vägkilometer, förändring åren 1992 – 2006

Källa: Vägverket 2007160

Diagrammet visar att jämnheten på det lågtrafikerade vägnätet161 blir allt 
bättre och att det eftersatta underhållet på det högtrafikerade vägnätet ligger 
på en fortsatt låg nivå.162 

 Vägverket redovisar uppgifter om vägnätets tillstånd och eftersläpningens 
storlek till regeringen genom att skilja mellan vägarnas tekniska och 
funktionella egenskaper.163 

 Vid ett möte med Näringsdepartementet 2007 redovisade Vägverket 
även en tabell över den procentuella fördelningen av kostnaderna för funktionellt 
respektive tekniskt eftersatt underhåll.


Tabell 3. Fördelning av eftersläpning per vägklass och typ

ÅDT

Funktionell

Teknisk

Summa

 > 2 000

3 %

13 %

16 %

 500 – 2 000

9 %

30 %

39 %

 < 500

21 %

24 %

45 %

Summa

33 %

6 7%

100 %






Källa: Vägverket och Näringsdepartementet.164 

160 ÅDT avser årsdygnstrafik, IRI står för ojämnheter och spår avser spårdjup.

161 Lågtrafikerade vägar avser de vägar som har en årsdygnstrafik (ÅDT) som understiger 
2 000 fordon.

162 Vägverket uppger att nivån är så låg att den är försumbar. Vägverket 2009-08-14. 

163 Tekniska egenskaper avser vägens underbyggnad som påskyndar nedbrytningens av vägen och 
därmed tillståndet för morgondagens trafikanter. Funktionella egenskaper avser aspekter av 
tillståndet som påverkar dagens trafikanter, till exempel vägytans jämnhet som har betydelse för 
fordonskostnader, restid, trafiksäkerhet och så vidare.

164 ÅDT står för årsdygnstrafik. 

1200011000100009000800070006000500040003000200010000199219931994199519961997199819992000200120022003200420052006IRI >4, ÅDT > 2000IRI >4, ÅDT < 2000Spår >15 mm, ÅDT > 2000Spår >15 mm, ÅDT < 2000Vägytans jämnhet - riket (km) 

Tabellen visar att endast en liten del av det totala eftersatta underhållet berör 
det högtrafikerade vägnätet (16 procent). Den stora delen av det eftersatta 
underhållet gäller teknisk standard och återfinns på det låg- och medeltrafikerade 
vägnätet.165 I praktiken handlar det om brister i bärighet och avvattning 
på landsvägar och mindre vägar. Enligt Vägverket utgör bristerna i 
teknisk standard sammantaget två tredjedelar av den totala eftersläpningen. 
En mindre andel, 33 procent, utgörs av funktionell eftersläpning (det som 
drabbar dagens trafikanter).166 Vidare konstaterade Vägverket att återställande 
av funktionell eftersläpning är förhållandevis dyrt och olönsamt, medan 
återställandet av teknisk eftersläpning relativt sett är billigt och lönsamt.167 

 Maskinella mätdata, ojämnheter och spårdjup, bekräftar bilden av att 
den funktionella standarden successivt har förbättrats (se figur 4 ovan). När 
det gäller den tekniska standarden, där behoven uppges vara störst saknar 
Vägverket dock tillförlitliga underlag i form av systematiskt bearbetade och 
uppdaterade vägtillståndsdata.168 Vägverket har alltså bristfälliga underlag för 
de aspekter av vägstandarden som man hävdar är viktigast.169

 Vägverket uppger självt att man saknar kunskaper för att närmare kvantifiera 
eftersläpningens ekonomiska och andra konsekvenser för trafikanterna 
respektive väghållaren.170 Trots detta åberopar Vägverket kostnader för eftersatt 
underhåll för att motivera ökade anslag.171 

5.2 Vägverkets uppskattning av underhållskostnader

5.2.1 Sammanfattande iakttagelser

Riksrevisionen har granskat Vägverkets beräkningar av underhållskostnader 
och har gjort följande iakttagelser. 

165 Teknisk standard avser bland annat vägkroppens kondition, dikning och avvattning.

166 Den största delen av den funktionella eftersläpningen rör det lågtrafikerade vägnätet där 
trafikantnyttan av jämna vägar aldrig motsvarar kostnaderna för att underhålla vägarna. 

167 Vägverket 2008-10-28B.

168 Detta gäller det tekniska tillståndet (exempelvis bärighet och avvattning), Vägverket 2009-04-22, 
VTI notat 44-2001.

169 Detta har påpekats i regeringsbeslut I 36, Näringsdepartementet 2002-03-14 och i VTI notat 
44-2001 sedan lång tid utan att Vägverket kommit i gång med regelbundna mätningar av detta. 

170 Vägverkets yttrande 2007:16393.

171 Eftersläpning kallas ibland för det ”uppdämda behovet av underhållsåtgärder”. Vägverket 
2009-02-17, budgetunderlag 2010 – 2012.



• Vägverkets ekonomisystem saknar förutsättningar för att ge ett relevant underlag om kostnader för jämförbara underhållsåtgärder. Ekonomisystemet 
förmår inte heller att redovisa underhållskostnaderna för avgränsade 
vägavsnitt över tid.

• Regionerna redovisar kostnadsuppskattningar med stora variationer, 
exempelvis variationer på upp till 100 procent för samma vägtyp i 
samma region.172 Av underlagen framgår även att vissa regioner har 
angivit uppenbara schablonvärden för olika vägtyper. Trots bristande 
tillförlitlighet ligger underlagen till grund för att beskriva medelsbehovet 
för regeringen.

• Vidare saknas enhetlig struktur för hur Vägverkets regioner preciserar 
angivna åtgärder och intervall för underhållsarbeten. Skillnaderna är så 
stora att det, utifrån underlagsmaterialet, blir omöjligt att avgöra om 
åtgärderna är jämförbara och därmed om årskostnaden per kvadratmeter 
är rimlig.

• I praktiken har arbetet med att sammanställa regionernas data om 
underhållskostnader utförts av en person. Trovärdigheten i regionernas 
uppgifter har värderats utifrån personkännedom om enskilda uppgiftslämnare vid respektive region. Vidare har Riksrevisionens enkätundersökning till beläggningsprojektledare visat att bedömningen inte 
förankrats bland de ansvariga i respektive beläggningsdistrikt.

I det följande beskrivs Riksrevisionens bedömningsgrund och iakttagelser 
närmare.

5.2.2 Bedömningsgrund

Statsmakterna ställer krav på tillförlitlig information om kostnaden för att 
täcka underhållsbehovet och vad som kan levereras för olika anslagsnivåer.173 
Enligt Vägverkets egna riktlinjer är en huvuduppgift för redovisningen att 
samla in, klassificera och lagra den ekonomiska information som behövs för 
extern och intern styrning och uppföljningen av verksamheten.174

172 Samma vägtyp innebär att vägarna har samma trafikvolym och liknande konstruktion.

173 Se t.ex. regeringsbeslut I 36, Näringsdepartementet 2002-03-14, eller regeringsbeslut II 1, 
Näringsdepartementet 2008-12-19.

174 Vägverkets Redovisningshandbok, 2006-05-17.



5.2.3 Underlag från den interna redovisningen

Svårt att tillämpa uppgifter från ekonomi- och verksamhetssystem

Riksrevisionens granskning visar att den interna redovisningen inte lever 
upp till målen. Vägverkets ekonomisystem saknar förutsättningar för att ge 
ett relevant underlag om kostnader för jämförbara underhållsåtgärder.175 
Ekonomisystemet förmår inte heller att ge information om underhållskostnaderna 
för avgränsade vägavsnitt över tid.176

 Detta beror främst på att Vägverkets ekonomi- och verksamhetssystem 
inte svarar mot varandra. Det centrala begreppet ”objekt” definieras på olika 
sätt i ekonomisystem (Agresso) och verksamhetssystem (vägunderhållsdata 
och PMS).177 En vägsträcka tilldelas objektnummer i ekonomisystemet först 
när den inkluderas i underhållsplaneringen.178 Vidare paketeras objekt på 
olika sätt inom och mellan regioner, varför de varierar i omfattning och innehåll.
179 I vissa fall upphandlas all beläggning för ett helt län180 som ett enda 
objekt,181 medan andra län upphandlar ett tiotal kontrakt av olika storlek med 
olika leverantörer varje år.182

 Redovisningsrutiner varierar mellan regioner, drabbar uppföljning

I projektledningssystemet (PLS) sammanställs fakturor per objekt men det 
är inte obligatoriskt att registrera anbudssumman, varför det blir komplicerat 
att följa upp eventuella svällningar av kontrakt på aggregerad nivå.183 Vidare 
använder endast var fjärde beläggningsprojektledare det gemensamma projektledningssystemet 
fullt ut.184 Projektledarna utformar i stället egna excelark 
för den löpande redovisningen och dokumentationen.185

 Skillnaderna inom och mellan regionerna gör att det blir komplicerat och 
tidskrävande att analysera utfall i förhållande till budget per objekt på aggregerad 
nivå. I en region skedde en sådan analys senast 2003.186 Uppföljningen 
kräver manuellt arbete, vilket anses vara alltför tidsödande, och resurser för 

175 Vägverket 2009-08-19.

176 Vägverket 2008-11-28B.

177 Se 4.2.5.

178 Vägverket 2008-11-28B.

179 Vägverket 2009-03-11.

180 I vissa regioner tillämpas delvis andra geografiska indelningar för beläggningsdistrikt än län.

181 Utdrag ur Vera 2008 (Ekonomisystem).

182 Utdrag ur Vera 2008 (Ekonomisystem).

183 Vägverket 2009-02-04.

184 Enkätundersökning 2009-04-30, se bilaga 4.

185 Vägverket 2008-12-02B, Vägverket 2009-01-22B.

186 Vägverket 2009-02-04.



detta saknas.187 En effekt av bristande kontraktsuppföljning är att det blir 
svårt att lokalisera fördyringar och höga kostnader. 

5.2.4 Underlag från regionerna

Den interna redovisningen ger inte tillförlitliga underlag om underhållskostnaden 
för olika typer av åtgärder.188 Det samma gäller för underlagen från 
vägunderhållsdata som har bristande kvalitet i inrapporteringen.189 Vägverket 
använder i stället enkäter från regionerna för att kostnadsbestämma olika 
typer av underhållsinsatser.190 Det gäller både det ordinarie underhållet och 
uppskattningen av kostnaderna för det eftersatta underhållet.191

 Vägverkets anslagsbehov beräknas utifrån regionala uppskattningar av 
årskostnader för olika vägtyper

Inför långtidsplaneringen och etablerandet av den nationella planen för 
vägtransportsystemet beräknar Vägverket kostnaden för att upprätthålla tillståndet 
på vägnätet. Detta gjordes inför den nuvarande planen 2004 – 2015 
och under våren 2009 inför den kommande nationella planen 2010 – 2021. 
Under planperioderna justeras kostnaderna ekonometriskt mot kostnadspåverkande 
faktorer.192

 Kostnaderna för det ordinarie underhållet kallar Vägverket för statusquo-kostnad, vilket är ett mått på årskostnaden för att upprätthålla rådande 
tillstånd på vägnätet.193 Vägverkets beräkning ligger till grund för statsmakternas 
anslag till vägunderhåll, både ramanslag i långtidsplaner och årliga 
budgetanslag. I budgetunderlaget till regeringen för 2010 – 2012 framgår att 
kostnaden för att upprätthålla vägtillståndets status quo uppgår till 8 610 
miljoner kronor per år i 2009 års prisnivå.194

187 Vägverket 2009-02-04.

188 Se 5.2.2. Ekonomisystem och verksamhetssystem kommunicerar inte vilket gör det svårt att 
beräkna medelkostnader för jämförbara åtgärder utifrån ekonomidata.

189 Se kapitel 4.2 om Vägverkets informationssystem.

190 Vägverket 2009-08-19.

191 Av Vägverkets sakgranskning framgår att verket successivt tappat kunskapen om vad åtgärder 
kostar. Detta har delvis att göra med att mycket upphandlas i funktionsavtal, vilket gör det 
svårart att se kostnaderna för olika delar i ett kontrakt, Vägverket 2009-10-09.

192 Kostnadspåverkande faktorer kan vara KPI-förändringar, nya miljökrav, nya säkerhetskrav vid 
vägarbeten och så vidare.

193 Det vill säga utan att höja standarden eller åtgärda så kallat eftersläpat underhåll.

194 Vägverket 2009-02-17, budgetunderlag 2010 – 2012.



Riksrevisionen har granskat hur beräkningen av anslagsbehov avseende 
”belagd väg” går till.195 Vägverkets beräkningar baseras på regionala företrädares 
uppskattning av årskostnaden över 40 år för en genomsnittlig väg i 14 olika vägtyper. 
Utifrån den regionala bedömningen av årskostnader för respektive vägtyp beräknar 
huvudkontoret ett riksgenomsnitt. Den genomsnittliga kostnaden ligger till 
grund för att aggregera både totala och regionala medelsbehov.196

 I praktiken har arbetet med att sammanställa data från regioner avseende 
tillstånd, underhållsbehov och kostnader utförts av en person. Värdering 
av enskilda uppgifter från regionernas företrädare bygger på avvägningar 
utifrån personlig kännedom om uppgiftslämnaren.197 

 Orimligt stora variationer i kostnadsbedömningarna 

Riksrevisionen har sammanställt regionernas underlag för bedömning av 
statusquo-kostnader.198 Av dessa framgår att vissa regioner har angivit uppenbara 
schablonvärden för olika vägtyper, vilket exempelvis gäller region 
Skåne (VSK). I tabell 4 kan utläsas att Region Skåne anger en och samma 
kostnad för alla typer av låg- och medeltrafikerade vägar (3,5 kr/m2), oavsett 
ålder, underbyggnad och trafikmängd.199

Tabell 4. Årskostnad (kr/m2) per vägtyp i regionerna Skåne, Norr, Stockholm och Sydöst

Vägtyp

1B

1BY

1N

1NY

2B

2BY

2N

2NY

3B

3N

4B

4N

5B

5N

VSK

3,5

3,5

3,5

3,5

3,5

3,5

3,5

3,5

6,3

7,3

6,8

6,8

8,1

8,1

VN

7,1

7,4

10,4

8,4

7,8

7,4

10,7

8,4

9,9

10,1

15,5

VST

6,1

6,6

6,9

9,9

9,7

10,2

9,9

10,4

16,1

VSÖ

4,1

4,1

5,9

5,9

4,8

4,8

5,7

5,7

5,9

6,3

5,8

7,1

7,1

9,8

Rikssnitt

4,9

4,7

6,0

5,7

5,4

4,9

7,1

5,6

7,4

7,8

7,7

8,0

10,2

9,0





Källa: Riksrevisionens sammanställning av data från Vägverkets huvudkontor.

Tabell 4 visar även hur fyra regioner (Skåne, Norr, Stockholm och Sydöst) 
bedömt årskostnaderna för samtliga vägtyper.200 Region Norr (VN) utmärker 
sig genom att ange underhållskostnader som i genomsnitt ligger 50 procent 


195 Här avses den så kallade SQ-årskostnaden som ligger till grund för den tioåriga planen med 
fördelningar mellan regioner och summeringen av den totala kostnaden för drift och underhåll.

196 Region Norr och Region Mitt får schablonpåslag med 20 procent på grund av ogynnsamma 
klimatförhållanden. Region Skåne får på samma sätt 10 procent avdrag på grund av gynnsamma 
klimatförhållanden.

197 Vägverket 2009-08-19.

198 Se bilaga 2.

199 Med låg- och medeltrafikerade vägar avses vägar med en årsdygnstrafik under 2 000 fordon.

200 Vägverket 2009-04-22.



högre än riksgenomsnittet för motsvarande vägtyp.201 I tabellen syns vidare 
att skillnaderna är betydande även mellan Region Skåne (VSK) och Region Sydöst 
(VSÖ) som gränsar till varandra och har jämförbara klimatförhållanden.

 Variationerna stora även inom regioner

I tabell 5 har Riksrevisionen sammanställt kostnadsuppgifter från tre beläggningsdistrikt 
för fem vägtyper inom en region (VVÄ).202 I tabellen framgår 
att regionen redovisar kostnadsuppgifter med stora variationer, exempelvis 
vägtyp 3B.

Tabell 5. Årskostnad (kr/m2) per vägtyp i regionerna

Vägtyp Beläggningsdistrikt 

VVÄ 
(S)

VVÄ 
(M)

VVÄ 
(V)

1B

kr/m2

3,8

3,0

4,7

2B

kr/m2

4,0

6,3

3B

kr/m2

4,4

4,4

8,8

4B

kr/m2

4,4

4,6

7,6

5B

kr/m2

5,8

5,5

9,4





Källa: Riksrevisionens sammanställning av regionernas kostnadsbedömningar.203 

I tabell 5 finns variationer på upp till 100 procent för samma vägtyp. Omräknat 
i kronor innebär detta att distrikt ”V” anser sig behöva 90 miljoner 
kronor för att utföra samma arbete som distrikt ”S” och ”M” beräknar kosta 
45 miljoner kronor.204 I praktiken betyder detta att en projektledare uppger 
att han eller hon kan underhålla dubbelt så stor yta väg som sin kollega till 
samma kostnad.205 Skillnaden mellan regioner är dock ännu större (se tabell 4).

 Regionernas underlag brister i tillförlitlighet

I regionernas underlag anges förväntat behov av åtgärder och åtgärdsintervall 
för en genomsnittlig väg i varje vägtyp för att upprätthålla status quo. 

201 Fördyrande effekter av klimatet motiverar endast 20 procent högre kostnader i region Mitt och 
region Norr enligt Vägverket, Vägverket 2009-04-22.

202 Se bilaga 2.

203 VST = Region Stockholm, VMN = Mälardalen, VM = Region Mitt, VN = Region Norr, VVÄ = 
Region Väst. Bortfall Region Skåne som inte svarat. 

204 Region Väst uppger att de har 10 239 000 m2 av vägtyp 3B. Multiplicerat med årskostnaden 
4,4 kr/m2 respektive 8,8 kr/m2 genereras totalkostnaderna 45 miljoner kronor respektive 
90 miljoner kronor. Se bilaga 2 för ytterligare information.

205 Detta gäller per år för samma region och vägtyp. Samma vägtyp innebär att vägarna har samma 
trafikvolym och liknande konstruktion.



Skillnaderna i regionernas redovisningar är dock betydande,206 eftersom det 
saknas enhetlig struktur för hur regionerna ska precisera angivna åtgärder och 
intervall för underhållsarbeten.207 En konsekvens av detta är att det utifrån underlagsmaterialet 
från regionerna blir omöjligt att veta om åtgärderna är jämförbara 
och därmed om årskostnaden per kvadratmeter är rimlig.208 Trots bristande 
tillförlitlighet används underlagen för att beskriva medelsbehovet för regeringen.

 För att uppskatta en regions årskostnad för att upprätthålla nuvarande 
tillstånd på en genomsnittlig väg i respektive vägtyp behövs en samlad uppfattning 
om tillståndet i regionens beläggningsområden. Riksrevisionens 
enkätundersökning till beläggningsprojektledare visar att bedömningen inte 
förankrats bland de ansvariga i respektive beläggningsdistrikt (regionernas 30 
beläggningsprojektledare).209 Hälften av dem var inte alls involverade i bedömningen 
eller kände inte till processen med att fastställa statusquo-kostnader.

5.3 Vägverkets redovisning av eftersatt underhåll

5.3.1 Sammanfattande iakttagelser

Riksrevisionen har granskat Vägverkets underlag för eftersatt underhåll som 
redovisats för regeringen och gör följande sammanfattande iakttagelser. 

• Vägverkets kriterier för eftersatt underhåll baseras inte på kvalitetssäkrade kunskaper om samband mellan tillstånd och effekter för 
trafikanter och väghållare. Det är därför oklart varför Vägverket till exempel 
valt målstandarden max 20 millimeter för spårdjup. 

• För några tillståndsmått saknas tydligt definierade och gemensamma 
bedömningskriterier. I dessa fall får regionala experter själva bestämma 
kriterierna för sin bedömning. Granskningen visar att bedömningarna av 
eftersatt underhåll i flera fall är starkt personberoende.

• De manuella inventeringarna har brister. Vissa tillståndsuppgifter har 
inte uppdaterats sedan 2002, utan bara räknats upp mot kostnadspå- 
verkande faktorer. Vägverket har tillämpat vissa nya maskinella mått för 





206 Ett exempel på detta: En region anger att 53 åtgärder och 10 olika åtgärdstyper kommer att sättas 
in för den genomsnittliga vägen av vägtyp 1B (en lågtrafikerad byggd väg) under ett år. Medan 
en annan region anger att 8 åtgärder och 6 olika åtgärdstyper behöver sättas in på den genomsnittliga vägen av samma vägtyp. Fler exempel finns i bilaga 2.

207 Se bilaga 2.

208 Se bilaga 2 för utförlig redovisning av detta. 

209 Enkätundersökning 2009-04-30, se bilaga 4.



hela vägnätet, trots att man saknar nödvändiga prognosmodeller för detta.210 

• Regionernas kostnadsuppgifter för åtgärder har inte uppdaterats inför 
den nya långtidsplanen. Vägverket har i stället justerat kostnadsuppgifterna från den förra planeringsomgången. 

• Den ökande eftersläpning som Vägverket redovisat efter 2002 saknar 
förankring i faktisk tillståndsutveckling. Det som Vägverket benämner 
”ökad eftersläpning” är egentligen skillnaden mellan regeringens anslag 
och den uppräknade totalkostnaden för planeringsramen.

Riksrevisionens bedömningsgrund och iakttagelser beskrivs närmare i det följande.

5.3.2 Bedömningsgrund

Regeringen har inte gett Vägverket någon exakt vägledning för uppskattning 
och beräkning av eftersatt underhåll. Lagstiftaren säger dock att den statliga 
verksamhetens kostnader ska redovisas på ett tillförlitligt och rättvisande 
sätt.211 Valet av kriterier för identifiering av briststräckor har direkt betydelse 
för omfattningen av eftersläpningen. Det är därför viktigt att Vägverkets 
kriterier bygger på kunskaper om vägtillståndets effekter på trafikanter och 
väghållare. Ytterst ska kriterierna bygga på de transportpolitiska mål som 
riksdagen fastställt.212

 Vidare föreskrev regeringen 2001 att Vägverket i arbetet med strategin för 
drift och underhåll bör inrikta sig på att fortsätta utveckla mått så att bedömningen 
av nuvarande tillstånd på vägnätet kan bli tydlig och heltäckande.213 

5.3.3 Eftersatt underhåll – en bakgrund

Det eftersatta underhållsbehovet kan definieras som avvikelsen mellan 
fastställd nationell målstandard och det faktiska tillstånd som Vägverket har 
mätt upp.214 Denna avvikelse kallas ibland ”eftersatt underhåll” eller ackumulerat 
underhållsbehov. Vägverket identifierar eftersatt underhåll med hjälp 
av både manuella och maskinella mätningar. Kostnaden för det eftersatta 
underhållet beräknas med en schablonkostnad per löpmeter som sedan 
summeras till en totalkostnad. I diagrammet nedan redovisar Vägverket 
eftersläpningen per typ av brist.

210 Prognosmodeller gör det möjligt att generalisera tillståndet för hela vägnätet, utan att hela 
vägnätet behöver mätas varje år.

211 Myndighetsförordningen (2007:515) och lagen om statsbudgeten (1996:1059).

212 Bet. 2008/09:TU2.

213 Regeringsbeslut I 36, Näringsdepartementet 2002-03-14.

214 Vägverket 2007-11-27 och Vägverket 2009-08-14.



Figur 5. Fördelningen av eftersläpning på belagd väg 2007 (mkr). 

Källa: Vägverket.215 

I diagrammet redovisar Vägverket eftersläpningen fördelad mellan olika 
bristtyper. Eftersatt underhåll avseende ”bärighet” står för en dryg tredjedel 
av totalkostnaden, medan ”ytskador”,”grundpaket drift” och ”tvärfall” tillsammans 
utgör 18 procent av det eftersatta underhållet.

 Otydliga kriterier för eftersatt underhåll

Vägverket saknar kvalitetssäkrade data om sambandet mellan vägtillstånd 
och konsekvenserna för väghållare och trafikanter.216 Verket hänvisar i stället 
till interna erfarenhetsmässiga bedömningar. Det är dessa som ligger till 
grund för valet av kriterier för eftersatt underhåll. Vägverket redovisar inte 
varför man valt specifika gränsvärden för eftersläpande underhåll, till exempel 
varför gränsen för ”spårdjup” ska vara 20 millimeter.

 För vissa mått som mäter tillståndet på vägar finns tydliga normer för 
bedömningen, exempelvis avseende ojämnheter i vägytan (spårdjup och 
ojämnheter). För andra tillståndsmått saknas däremot tydligt definierade och 
gemensamma normer. I dessa fall får regionala experter själva bestämma 
kriterierna för sin bedömning.217 De regionala underhållsexperternas åsikter 
går dock ofta isär när det gäller tillståndsbedömningar och åtgärdsval.218

 

215 Vägverkets begrepp definieras i bilaga 3. 

216 Detta gäller samtliga tillståndsmått. För tillståndsmåttet IRI finns vissa fastställda effektsamband 
men det saknas kunskaper om betydelsen för komfort och trafiksäkerhet, Vägverket 2009-08-19.

217 Ett exempel på detta är ”eftersatt bärighet”, ett annat är ”ytskador”, Vägverket 2009-08-19.

218 Enkätundersökning 2009-04-30 (bilaga 4), Vägverket 2008-10-28.

6000500040003000200010000Längsled storaLängsled småTvärled bredaTvärled smalaTvärfallYtskadorAvvattningBärighetGrundpaket driftBristtyper

Oklart om optimala åtgärder

Vägverket uttrycker eftersatt underhåll som en kostnad i kronor. När kriterier 
för eftersläpande underhåll definierats återstår, enligt Vägverket, att bedöma 
kostnader för optimala underhållsåtgärder för de komponenter som inte 
uppfyller underhållsstandarden.219 Vägverket saknar dock tillämpbara verktyg 
för att fastställa ”optimala åtgärder”.220 Åtgärdstyp och åtgärdsintervall 
bestäms i regel av enskilda projektledare.

5.3.4 Vägverkets underlag för eftersatt underhåll i den nationella planen för 
vägtransportsystemet 2004 – 2015

Under 2002 genomfördes projektet ”Bristinventering” där företrädare från 
regionerna fick i uppdrag att inventera briststräckor och bedöma kostnader 
för åtgärder utifrån vissa tillståndsmått.221 Detta var en del i Vägverkets 
försök att beskriva och kostnadsbedöma det eftersatta underhållet på det 
svenska vägnätet inför den nationella planen (NPVS) 2004 – 2015.

 Bedömningar av eftersatt underhåll är personberoende

Bedömningarna kom dock att präglas av subjektivitet eftersom det saknades 
tydliga instruktioner och kriterier.222 Av Vägverkets instruktion för bristinventering 
till regionerna framgår exempelvis att kriterierna för identifiering 
av brister kan skifta mellan regionerna.223 Vidare har det i intervjuer med 
företrädare från Vägverket framkommit att vissa uppgifter ensades först i 
efterhand.224

 Ett exempel på detta rör eftersläpningen av ytskador. Inför arbetet med 
den nationella planen för vägtransportsystemet 2004 – 2015 utgick Vägverket 
i stor utsträckning från expertbedömningar genom enkäter ställda till driftprojektledare 
och beläggningsprojektledare 2002 och 2003. Riksrevisionens 
sammanställning av dessa underlag redovisas i figur 6 nedan.

219 Vägverkets yttrande 2007:16393.

220 Vägverket 2008-09-18 och Enkätundersökning 2009-04-30.

221 Exempelvis jämnhet, tvärfall, kantdeformationer, sprickor, förebyggande av potthål, avvattning 
och bärighetsbrister. 

222 Vägverket 2009-08-19.

223 Vägverket 2002-03-25.

224 Vissa regioner uppgav extrema kostnader som förhandlades ned till rimliga nivåer 
(Vägverket 2009-08-19). 



Figur 6. Andel av vägnätet med eftersläpande ytskador, per region 2002 och 2003 

Källa: Riksrevisionens bearbetning av Vägverkets data.225

Figuren visar regionala bedömningar av Vägnätets eftersläpande ytskador 
i procent av det totala vägnätet enligt enkät 2002 (blått) och enkät 2003 
(rött).226 Utfallet visar en stor spridning i bedömt tillstånd. Region Skåne 
(VSK), Region Norr (VN), Region Sydöst (VSÖ) och Region Stockholm (VST) 
uppvisar stora skillnader mellan åren 2002 och 2003. Enligt Vägverket beror 
skillnaderna mellan bedömningarna 2002 och 2003 troligen på att olika experter 
på regionerna besvarat enkäten vid de två tillfällena.227 Detta indikerar 
att bedömningarna av eftersatt underhåll är starkt personberoende.

 Liknande inventeringar genomfördes för bärighet, grundpaket drift och avvattning.
228 Även tillförlitligheten för dessa inventeringar har ifrågasatts internt i 
Vägverket på grund av brister i bedömningskriterier och genomförande.229

5.3.5 Vägverkets underlag för eftersläpning av underhåll i NPVS 2010 – 2021

Vägverket har, inför den senaste långtidsplanen, försökt att frångå subjektiva 
bedömningar av briststräckor (eftersläpning). I linje med detta utfördes 


225 Vägverket 2008-10-28C.

226 Vägverket 2008-10-28C.

227 Vägverket 2008-12-05.

228 Dessa definieras ytterligare i Bilaga 3.

229 Vägverket 2009-04-22.

40%
35%
30%
25%
20%
15%
10%
5%
0%
VSKVNVMVMNVVÄVSÖVSTRegionerDel av vägnätet med eftersläpande ytskadorEnkätsvar 2002Enkätsvar 2003

ingen manuell ”bristinventering”, som under den föregående planeringsprocessen 
(2002). Vägverkets ambition var i stället att försöka fastställa briststräckor 
med hjälp av nya mått230 från de maskinella vägytemätningarna.231 

 De manuella underlagen har samma brister som tidigare

De manuella inventeringarna är fortfarande viktiga, även om Vägverket hellre 
beskriver potentialen i nya mått från maskinella vägytemätningar. Eftersatt 
underhåll avseende ”bärighet”, ”avvattning” och ”grundpaket drift” inventeras 
inte med maskinella mätmetoder i dag. Tillsammans utgör dessa 60 
procent av den totala eftersläpningen. Bärighetsbrister står ensamt för en 
dryg tredjedel av eftersläpningen (se figur 5).

 I planeringen för den kommande nationella planen 2010 – 2021 har Vägverket 
utgått från de historiskt osäkra bedömningarna (från 2002) för eftersläpad 
bärighet. Underlagen från 2002 redovisas utan omprövning efter extrapolering 
för att kompensera för inflationen samt kostnadspåverkande faktorer.232

 2005 genomförde Vägverket en stickprovsundersökning av vägnätets avvattningsförmåga.
233 Studien genomfördes med slumpmässigt urval och gemensamma 
bedömningsgrunder. Resultatet gav en eftersläpning som kostnadsmässigt 
uppskattades till 2 537 miljoner.234 Efter 2007 har Vägverket med hänvisning till 
prisökningar räknat upp eftersläpningen till 3 000 miljoner kronor.235

 Tillståndsbedömningen i ”grundpaket drift” bygger på den bristinventering 
som gjordes 2002 inför den föregående nationella planen (2004 – 2015).236

 Maskinella mätdata generaliseras på otillförlitligt sätt 

Inför den kommande nationella planen för 2010 – 2021 bedöms ytskador 
helt utifrån data från maskinella vägytemätningar.237 Vägverket undviker på 
så sätt subjektiva och osäkra skattningar från olika regioner. Möjligheten att 
generalisera utifrån mätta delsträckor är dock begränsad.




230 VTI har på Vägverkets uppdrag, tagit fram några nya mått. Syftet är att dessa ska ge information 
om vägens tillstånd som tidigare krävt subjektiva bedömningar. Se exempelvis VTI notat 44-2001.

231 Vägverket 2009-08-19.

232 Kostnadspåverkande faktorer är exempelvis prisförändringar (beläggningsindex), nya miljökrav, 
nya säkerhetskrav och produktivitetsökning.

233 Vägens avvattningsförmåga avser bland annat vägtrummor och dikens tillstånd och funktion. 

234 Vägverket 2009-04-22.

235 När Vägverket efter uppräkning av kostnadspåverkande faktorer fått mindre underhållsmedel än 
fastställt i planeringsramen räknar Vägverket med att eftersläpningen ökat. Vägverket uppskattar 
att detta har drabbat avvattningen med kostnader på en halv miljard kronor, Vägverket 2009-04-22.

236 Vägverket 2009-08-19.

237 Detta görs genom att Vägverket analyserar måtten Megatextur och Mean Profile Deapth, 
Vägverket 2009-04-22.



För de nya måtten saknas prognosmodeller, vilket medför att Vägverket 
endast kan uttala sig om tillståndet vid mättillfället.238 På grund av att mätningar 
från enskilda år inte utgör representativa urval för hela vägnätet är det 
inte heller möjligt att generalisera mätresultat till hela vägnätet.239

Prognosmodeller gör det möjligt att följa nedbrytningsförloppet på vägsträckor 
som inte mäts årligen.240 Avsaknaden av prognosmodeller medför 
att generaliseringar blir missvisande för de nya måtten. Regionerna tillämpar 
olika urvalsprinciper för vilka vägtyper som mäts varje år.241 Vägverket kan 
därmed inte säkerställa att urvalet är slumpmässigt och representativt för 
vägnätet som helhet.

 Kostnadsuppgifterna för att åtgärda eftersläpningen har inte uppdaterats

Som nämnts tidigare vände sig Vägverket till regionerna för att uppskatta 
”kostnaden för optimala underhållsåtgärder”.242 243 Under åtgärdsplaneringen 
inför den nationella planen 2010 – 2021 använde Vägverket dock inga nya 
uppgifter från regionerna. Orsaken till detta var att flera regioner levererade 
orimliga uppgifter och att vissa aldrig svarade på förfrågningen.244 

 Vägverket uppger att det funnits för lite tid och resurser för att bearbeta 
och sammanställa det bristfälliga materialet. Verket har därför, genom att 
räkna in effektiviseringar och fördyringar, extrapolerat kostnadsuppgifterna 
från förra långtidsplanen (NPVS 2004 – 2015).245

5.3.6 Underlag för den årliga justeringen av kostnader för det eftersatta 
underhållet

I Vägverkets förarbete inför långtidsplanen 2004 – 2015 beräknades storleken 
på eftersatta underhållet till cirka 17 miljarder kronor. Bärighetsbrister uppgick 
då till drygt 30 procent av den totala eftersläpningen för belagd väg.246 

238 VTI 2009-08-12.

239 Ett exempel på detta: Genom att utgå från ett års mätdata för till exempel 40 procent av vägnätet 
och räkna upp antalet briststräckor proportionellt, genom att multiplicera briststräckan med 2,5, 
för att få resultatet för hela vägnätet minskar tillförlitligheten i underlagen. Den rådande 
mätstrategin innebär inte ett statistiskt urval av vägnätet.

240 För vägytemåtten Spårdjup och IRI har Vägverket prognosmodeller som gör det möjligt att uttala 
sig om tillståndet på vägnätsnivå trots att Vägverket inte mäter alla vägar. De nya måtten är MPD, 
megatextur, teoretisk vattenarea, tvärfall, lokala ojämnheter, kantdjup och singulära ojämnheter.

241 Se 4.1.4 om vägytemätningar.

242 Vägverket 2008-10-28.

243 Det finns ingen dokumentation kvar från detta som Riksrevisionen har kunnat granska. 

244 Vägverket 2009-08-19.

245 Vägverket 2009-08-19.

246 Vägverkets publikation 2003:99.



Vägverket uppdaterar löpande kostnaderna för det eftersatta underhållet i 
årsredovisningar och budgetunderlag. Detta ger intryck av att tillståndsutvecklingen 
följs upp kontinuerligt och jämförs mot en fastställd standard.

 Den senaste tillståndsrelaterade beräkningen av eftersläpningen gjordes 
dock 2002 inför långtidsplanen 2004 – 2015. Sedan dess har Vägverket 
räknat upp eftersläpningen genom att varje år, efter uppdatering av löpande 
kostnader, lägga till den uppskattade bristen på medel. 

 Den ökande eftersläpning som Vägverket redovisat till regeringen efter 
2002 saknar därför förankring i faktisk tillståndsutveckling. Vägverket anger 
självt att ”skattningen av bristen på medel är mycket osäker eftersom den 
beror på ett antal kostnadspåverkande faktorer som prisutveckling, effektivitetsutveckling, 
väder, trafiktillväxt och så vidare”.247 

 Sammanfattningsvis innebär detta att det som Vägverket benämner 
”ökad eftersläpning” i praktiken är skillnaden mellan regeringens anslag 
och den uppräknade totalkostnaden för planeringsramen,248 och att delar av 
tillståndet på vägarna kan ha förbättrats trots att Vägverket redovisar ökad 
eftersläpning.

5.4 Vägverkets redovisning av samhällsekonomiska kalkyler 
för underhåll

5.4.1 Sammanfattande iakttagelser

Riksrevisionen har granskat hur Vägverket tillämpar samhällsekonomiska 
kalkyler i bedömningen av underhållsbehov. Vi gör följande sammanfattande 
iakttagelser. 

• Vägverkets inställning till hur samhällsekonomiska kalkyler kan och bör 
användas för underhåll har varierat över tid. I dag tillämpas samhällsekonomiska kalkyler varken för enskilda objekt eller för att fastställa 
nationell underhållsstandard.249 Utvecklingen av den ”lönsamhetsmodul” i managementsystemet som beräknar samhällsnyttan för 
enskilda underhållsprojekt lades på is 2002. 

247 Vägverkets yttrande 2007:16393.

248 I Vägverkets skuggplan görs årligen prognoser för kostnadspåverkande faktorer (till exempel 
prisförändringar, nya miljökrav, nya säkerhetskrav och produktivitetsökning). Skuggplanen 
representerar Vägverkets teoretiska medelsbehov. 

249 Ett undantag är ojämnhetsmåttet (IRI) där vissa samhällsekonomiska beräkningar har gjorts 
(se 5.4.2).



• Vägverket har arbetat med samhällsekonomiska beslutsunderlag för 
underhåll i 30 år, men saknar ändå relevant kunskap för att fastställa och 
applicera samhällsekonomiskt motiverade målstandardnivåer för underhåll.250 

I det följande beskrivs Riksrevisionens bedömningsgrund och iakttagelser 
närmare.

5.4.2 Bedömningsgrund

Statsmakterna ställer krav på att underhållet ska styras på samhällsekonomisk 
grund. I proposition 2001/02:20 Infrastruktur för ett långsiktigt hållbart transportsystem 
framhålls att vägledande för prioritering av åtgärder och fördelning 
av planeringsramen ska vara samhällsekonomisk lönsamhet för föreslagna 
åtgärder samt att samtliga väsentliga samhällsekonomiska effekter av infrastrukturåtgärder 
ska redovisas. Trafikutskottet har uttalat att det samhällsekonomiska 
beslutsunderlaget bör vara informativt, lättillgängligt och aktuellt i 
förhållande till tidigare prognosresultat, beräkningar och antaganden251 samt 
att kalkyler ska utgå från relevanta förutsättningar och vara jämförbara.

5.4.3 Samhällsekonomiska kalkyler för underhåll

Under 1980-talet arbetade Vägverket med att fastställa hur vägytans ojämnhet 
(IRI) och spårighet påverkar olycksrisker, fordonskostnader, hastighet, 
buller med mera.252 Något senare i tid konstaterades att fortsatt forsknings- 
och utvecklingsarbete behövdes, särskilt avseende effektkedjan beläggningsåtgärder 
– vägtillstånd – trafikeffekter – effekter för samhället i övrigt.253 

 1987 konstaterade Vägverket att det inte är meningsfullt att göra underhållskalkyler 
på objektnivå. Samhällsekonomiska kalkyler skulle i stället användas för 
att fastlägga vilken vägstandard som bör upprätthållas på olika vägtyper.254

 

250 Myndigheten saknar kvalitetssäkrade data om samband mellan vägtillstånd och dess 
konsekvenser för väghållare och trafikanter. Detta gäller samtliga tillståndsmått. För tillståndsmåttet IRI finns vissa fastställda effektsamband, men det saknas kunskaper om betydelsen för 
komfort och trafiksäkerhet, (Vägverket 2009-08-19).

251 Utskottet anser dock inte att riksdagen bör ta ställning till vilka enskilda komponenter som bör 
ingå i den samhällsekonomiska kalkylen eller hur dessa bör värderas. ”Det bör ankomma på 
berörda myndigheter och forskningsorgan att utveckla den samhällsekonomiska kalkylmetodiken”, (bet. 2000/01:TU16.

252 Svevia 2009-03-08.

253 Vägverket, 1987:18.

254 Vägverket, 1987:18.



Vägverket har försökt utveckla kalkyler för enskilda objekt

Trots att Vägverket tidigare bedömt att underhållskalkyler för enskilda objekt 
inte är meningsfulla, gjordes ett försök med den så kallade ”lönsamhetsmodulen” 
i slutet av 1990-talet.255 I lönsamhetsmodulen presenterades 
resultatet som löpande och diskonterade väghållar- och trafikkostnader samt 
redovisning av ett lönsamhetsmått (Nettonuvärdekvot, NNK). 

 2002 var lönsamhetsmodulen färdig att sjösättas och implementeras 
i stor skala parallellt med fortsatt utvecklingsarbete.256 Modulen hade dock 
brister i effektsamband som ledde till felaktiga lönsamhetsmått och kom 
aldrig i bruk.257 Sedan dess har utvecklingsarbetet av lönsamhetsmodulen 
avstannat.258

 I en region har lönsamhetsmodulen dock tillämpats kontinuerligt i tio 
års tid trots felaktiga samband och nettonuvärdekvoter och huvudkontorets 
beslut att den inte ska användas.259 260

 Vägverket har försökt utveckla kalkyler för underhållsnivåer

Vägverket har uttryckt att samhällsekonomiska kalkyler för drift och underhåll 
framförallt bör användas på vägnätsnivå för att fastlägga målstandardnivåer 
för olika vägklasser.261 För detta behövs kunskaper om sambandet mellan 
tillståndet på vägen och effekterna för trafikanter och det övriga samhället.

 Vägverket har kvalitetssäkrade samband för tillståndsmåttet ojämnheter 
i längsled (IRI) och dess effekter för fordonskostnader och restid.262 Verket 
saknar emellertid kunskap om väsentliga effekter, exempelvis betydelsen för 
trafiksäkerhet, komfort och regional utveckling.263 264 Vidare saknas kunskaper 
om trafikanteffekter för samtliga övriga mått, exempelvis spårdjup och 
ytskador. 

255 Lönsamhetsmodulen var en del av Vägverkets beläggningsdatasystem PMS (Pavement 
Management Systems).

256 Vägverkets publikation 2002-05-15.

257 Vägverket gjorde bedömningen att den beräknade nyttan av underhållsåtgärder uttryckt i kronor 
inte inkluderade alla viktiga aspekter, exempelvis trafiksäkerhet.

258 Vägverket 2008-11-28C och Vägverket 2008-10-28.

259 Vägverket 2009-03-12.

260 Regionen hävdar dock att lönsamhetsmodulen främst tillämpats för att jämföra nyttan mellan 
olika objekt och inte för att göra alternativkostnadsjämförelser.

261 Vägverket, 1987:18.

262 Ojämnheter i längsled (IRI).

263 Av Vägverkets sakgranskning framgår att det finns vissa kunskaper om effekterna för komfort, 
men att det saknas en värdering i monetära termer. Värderingen är mycket komplicerad. 
Vägverket 2009-10-09.

264 Vägverket 2009-08-19.



För högtrafikerade vägar uppger Vägverket att samhällsekonomiska 
kalkyler motiverar upprättade underhållsnivåer för måttet ojämnheter i längsled.
265 I praktiken fattas dock åtgärdsbeslut på högtrafikerade vägar i stor 
utsträckning utifrån spårdjupsmåttet som,266 till skillnad från ojämnhetsmåttet, 
saknar kvalitetssäkrade samband med trafikanteffekter.267 268

 Det finns dock andra styrmekanismer av generell karaktär som leder 
underhållsverksamheten i samhällsekonomisk riktning, exempelvis en 
allmän satsning på underhåll av vägar med större trafikvolymer.269 Vägverket 
har dock inte följt upp satsningen, varför det saknas möjligt att bedöma om 
detta fått genomslag.270

 På låg- och medeltrafikerade vägar använder Vägverket inte samhällsekonomiskt 
kalkylerade underhållsnivåer alls.271 Trafikvolymerna bedöms vara för 
låga för att motivera högre underhållsstandard än den som tillämpas enligt 
den nationella planen.272 Kostnaderna för väghållaren är högre än trafikanternas 
samlade nytta av en högre standard, vilket till stor del beror på att 
regionala effekter inte ingår i kalkylen.273 

 Den del av vägnätet som har tillräcklig trafikmängd för att motivera dagens 
underhållsnivåer utifrån samhällsekonomiska utgångspunkter är liten. 
I praktiken handlar det om 10 – 20 procent av vägnätet. För resterande 80 – 
90 procent av vägnätet har underhållsnivåerna bestämts på erfarenhetsmässig 
grund.274

265 Högtrafikerade vägar har fler än 2 000 fordon per dygn i genomsnitt över året.

266 Vägverket 2008-11-28, enkätundersökning 2009-04-30.

267 Vägverket 2008-10-28.

268 Spårdjup har i vissa studier till och med uppvisat negativa samband med trafiksäkerhet. Det vill 
säga trafiksäkerheten har ökat när spårdjupet ökat. Detta tros bero på att trafikanterna saktar ned. 

269 Vägverket 2009-04-22, Vägverket 2008-12-02B, Vägverket 2008-12-10A.

270 Vägverket 2009-04-22.

271 Detta gäller för vägar med trafikvolym som understiger ett årsdygnsmedelvärde om 2 000 fordon. 

272 Vägverket 2009-06-11.

273 Vägverket 2009-08-14.

274 Vägverket 2009-08-19.



6 Regeringens styrning av vägunderhåll 
och rapportering till riksdagen

I föregående kapitel behandlades Vägverkets redovisning till regeringen. I det 
följande granskas hur regeringens styrt underhållet av belagda vägar och kvaliteten 
i rapporteringen till riksdagen. Regeringen har det övergripande ansvaret 
för att det statliga vägnätet underhålls i enlighet med riksdagens beslut. 
Underhållet av det svenska vägnätet ska genomföras på ett sådant sätt att det 
övergripande transportpolitiska målet kan uppnås: att säkerställa en samhällsekonomiskt 
effektiv och långsiktigt hållbar transportförsörjning för medborgarna 
och näringslivet i hela landet.275 I regeringsformen fastställs att statens medel 
inte får användas på annat sätt än vad riksdagen beslutat.276

6.1 Regeringens styrning av underhåll

6.1.1 Sammanfattande iakttagelser

Riksrevisionen har granskat regeringens styrning av underhåll av statliga 
belagda vägar och har gjort följande iakttagelser. 

• Inför den föregående planeringsprocessen, för perioden 2004 – 2015, 
fastslog VTI i en granskning av Vägverkets strategi för drift och underhåll att underlagen hade allvarliga brister. Som ett svar på detta ställde 
regeringen krav på Vägverket att utveckla kunskapen om vägtillståndet 
och effektsambanden under planperioden.277 Regeringen har dock inte 
följt upp Vägverkets utvecklingsarbete.278 

• Regeringen har inte gett någon myndighet i uppdrag att definiera hur 
samhällsekonomiska beräkningar kan och ska styra underhållet av vägar 
samt hur regionalpolitiska mål ska värderas samhällsekonomiskt.

275 Exempelvis prop. 2003/04:95, bet. 2003/04:TU10.

276 9 kap. 2 §, Regeringsformen (2003:593).

277 Effektsamband beskriver sambandet mellan åtgärder och vägtillstånd och sambandet mellan 
tillstånd och effekter för trafikanter och väghållare. Exempelvis trafikanteffekter av ojämnheter 
på vägen (fordonskostnader och komfortkostnader).

278 Näringsdepartementet 2009-09-18.



• Under planeringen inför infrastrukturpropositionen efterfrågade reger 
ingen kostnaderna för att upprätthålla, eller återställa och sedan upprätthålla, en samhällsekonomiskt effektiv standard på vägnätet. Detta 
trots att regeringen känner till bristerna i Vägverkets kalkylmetodik. Enligt 
Vägverkets kalkyler kan den underhållsstandard som tillämpas i dag, 
endast motiveras för 20 procent av vägnätet – det högtrafikerade nätet.279 
Kalkylen, som saknar vissa relevanta data, säger att standarden på lågtrafikerade vägar är för hög. 

Riksrevisionens iakttagelser beskrivs närmare i det följande.

6.1.2 Regeringens uppföljning under planperioden 2004 – 2015

Inför åtgärdsplaneringen för planperioden 2004 – 2015 efterfrågade regeringen 
en strategi för drift och underhåll av Vägverket. Strategin, som var en 
del av Vägverkets förslag till långtidsplan, skulle bland annat ange mål för 
drift- och underhållsverksamheten uppdelat på olika vägtyper, beskrivning av 
hur man avser uppnå dessa mål samt kostnader för att uppnå målen.280 

 VTI-granskning var kritisk mot Vägverkets strategi

Innan regeringen fastställde Vägverkets förslag till långtidsplan, beslutades 
att strategin för drift och underhåll skulle granskas av en oberoende part. 
Statens väg- och transportforskningsinstitut (VTI) fick uppdraget att kvalitetsgranska 
Vägverkets strategi.281

 VTI:s granskning var kritisk. Sammantaget ansåg VTI att det är svårt 
och i många fall omöjligt att avgöra hur målstandardnivåerna valts i praktiken. 
När det gäller det eftersatta underhållet pekade VTI på ofullständiga 
underlagsdata och otydliga mål. Det största problemet låg dock i bristande 
kunskaper om sambanden mellan vägåtgärdernas påverkan på vägarnas 
tillstånd och tillståndets betydelse för effekterna på de transportpolitiska målen.
282 Vägverket angav i sitt remissvar om VTI:s granskning att man i stort 
delade VTI:s uppfattning om nämnda brister.283 

 

279 Vägverket 2009-08-19 och Vägverket 2009-06-11.

280 Regeringsbeslut I36,Näringsdepartementet 2002-03-14.

281 VTI rapport 492:2003.

282 VTI rapport 492:2003.

283 Prop. 2003/04:95, bet. 2003/04:TU10.



Regeringen accepterade vägverkets underlag

Trots att VTI påtalat allvarliga brister i Vägverkets underlag gjorde regeringen 
bedömningen att ”Vägverkets strategi för drift och underhåll av det statliga 
vägnätet innebär en ur transportpolitiskt perspektiv god avvägning mellan 
olika typer av åtgärder samt att anvisade resurser bör kunna säkerställa vägnätets 
beständighet”.284 

 Krav på förbättringsarbete

VTI:s kritik lämnades dock inte okommenterad. Regeringen betonade i sitt 
fastställelsebeslut av den nationella planen (NPVS 2004 – 2015) vikten av att 
Vägverket fortsätter att utveckla kunskapen om samband mellan drift- 
och underhållsåtgärders påverkan på vägarnas tillstånd och tillståndets 
effekter för trafikanter och boende längs vägarna.285 Vidare fastställs 
i regeringens proposition 2003/04:95 att de förbättringsförslag som VTI 
framför i sin rapport ligger i linje med det förbättringsarbete som Vägverket 
påbörjat. 

 I Vägverkets nationella plan för vägtransportsystemet 2004 – 2015 svarar 
verket att man som en följd av detta kommer att ta fram bättre systematiserade 
och enhetliga riktlinjer för mätning och observation av vägnätets tillstånd. 
Vägverket menar att detta i synnerhet gäller val av tillståndsvariabler, 
mått, mät- och inventeringsmetoder. Med sådana data blir det möjligt att till 
en rimlig kostnad få fram jämförbara data såväl mellan Vägverkets regioner 
som mellan olika år.286

 Sammanfattningsvis godkände regeringen Vägverkets underlag till drift- 
och underhållsstrategi trots allvarliga brister, med förbehållet att Vägverket 
snarast bör utveckla nödvändiga metoder för att ge tillförlitliga underlag i 
framtiden. Regeringen har dock inte följt upp Vägverkets arbete, och det har 
saknats återrapporteringskrav på området.

Riksrevisionens granskning visar att Vägverkets underlag inte förbättrats 
sedan den föregående planeringsomgången.287

284 Prop. 2003/04:95, bet. 2003/04:TU10.

285 Regeringsbeslut II 9, Näringsdepartementet 2004-02-19.

286 Vägverkets rapport 2004:93.

287 Vägverket tillämpar samma tillståndsmått som tidigare (ojämnheter och spår) och underlagen för 
eftersläpande underhåll har fortfarande samma typ av brister som tidigare, (se 4.1, 5.1 och 5.3). 



6.1.3 Regeringens styrning mot samhällsekonomi

Riksdagen efterfrågar ett samhällsekonomiskt synsätt på drift- och underhållsåtgärder.
288 Redan i betänkande 2001/02:TU2, Infrastruktur för ett långsiktigt 
hållbart transportsystem, fastställde utskottet att den samhällsekonomiska 
kalkylmetodiken bör utvecklas och att det är berörda myndigheter och 
forskningsorgan som ska göra detta.289 

 Otydligt vad samhällsekonomi för underhåll innebär

Regeringen har dock inte gett någon myndighet i uppdrag att formulera en 
strategi eller plan för hur samhällsekonomiska beräkningar kan och ska styra 
underhållet av vägar.290 Det saknas därför en gemensam uppfattning om vad 
samhällsekonomiska kalkyler för underhåll egentligen innebär och vad av 
arbete som återstår för att leva upp till riksdagens krav.

 Ett exempel på detta är oklarheten om vilka kvalitativa krav som bör 
ställas på de samhällsekonomiska modellerna. Mer specifikt handlar det om 
hur långt Vägverket behöver gå för att fastställa effektsamband291 som på ett 
representativt sätt återger samhällets nyttor och kostnader av vägunderhåll.

6.1.4 Fastställande av ekonomisk ram för drift- och underhållsverksamheten 
2010 – 2021

I december 2006 fick Vägverket och Banverket i uppdrag av regeringen att utarbeta 
inriktningsunderlag inför den långsiktiga infrastrukturplaneringen för 
perioden 2010 – 2021.292 Vägverket instruerades att ”redovisa vilken nivå på 
den ekonomiska ramen som är nödvändig för att under planeringsperioden 
upprätthålla, alternativt återställa och sedan upprätthålla standarden på järnvägsrespektive vägnäten till en funktionell och samhällsekonomiskt effektiv 
nivå.”293 Underlagen från transportverken ligger till grund för de ramanslag 
som regeringen föreslår i infrastrukturpropositionen.

 

288 Se exempelvis bet. 2001/02:TU2 eller bet. 2008/09:TU10.

289 Se bet. 2001/02:TU2: ”Utskottet anser inte att riksdagen bör ta ställning till vilka enskilda 
komponenter som bör ingå i den samhällsekonomiska kalkylen eller hur dessa bör värderas. Det 
bör ankomma på berörda myndigheter och forskningsorgan att utveckla den samhällsekonomiska 
kalkylmetodiken.” 

290 Näringsdepartementet 2009-09-18.

291 Effektsamband beskriver sambandet mellan åtgärder och vägtillstånd och sambandet mellan 
tillstånd och effekter för trafikanter och väghållare, exempelvis trafikanteffekter av ojämnheter på 
vägen (fordonskostnader och komfortkostnader).

292 Regeringsbeslut II 6, Näringsdepartementet, 2006-12-21.

293 Regeringsbeslut II 6, Näringsdepartementet, 2006-12-21.



Vägverket angav 20 miljarder i eftersatt underhåll 

I Vägverkets underlagsrapport till infrastrukturplaneringen fastställdes att 
kostnaden för att återställa standarden till samhällsekonomiskt effektiv nivå 
är 20 miljarder kronor. I rapporten konstaterades vidare att ett återställande 
skulle innebära långsiktigt optimala drift- och underhållskostnader.294

 Näringsdepartementet underkände underlaget

Under hösten 2007 granskades Vägverkets underlagsrapporter av en intern 
grupp vid Näringsdepartementet. Gruppen kom fram till att precisionen i 
underlagen från trafikverken var låg.295 Departementet kritiserade särskilt 
uppgifterna om att kostnaden för att återställa tillståndet till en samhällsekonomiskt 
effektiv standard uppgår till 20 miljarder kronor.296 

 Näringsdepartementet konstaterade att så lite som 5 miljarder av Vägverkets 
samlade äskande om 20 miljarder kronor för eftersatt underhåll kunde 
anses tillräckligt tydligt motiverade. Vidare bedömer Näringsdepartementet 
att ytterligare 5 miljarder bör avsättas för det lågtrafikerade vägnätet. Detta 
för att undvika fortsatt nedbrytning av det lågtrafikerade vägnätet som kan 
medföra ”orimliga regionala och lokala konsekvenser”.297

 Vid ett senare skede krävde departementet ett förtydligande av Vägverkets 
underlag, men oklarheterna stod fast trots detta. Näringsdepartementets 
uppfattning är att Vägverket inte riktigt kan beskriva effekterna av de 
åtgärder man äskade för.298 

6.1.5 Ensidig styrning mot samhällsekonomi leder snett

Vägverket saknar väsentliga kunskaper för att fastställa en samhällsekonomiskt 
effektiv nivå för underhåll. Dels saknar Vägverket kunskaper om hur 
olika underhållsåtgärder påverkar tillståndet på vägnätet. Det saknas även 
kunskaper om vägtillståndets effekter för medborgare och trafikanter.299 Trots 
att regeringen känner till detta300 ställer man krav på Vägverket att ange en 
”samhällsekonomiskt lönsam nivå” för underhåll.

 Bristerna i dagens kalkylmetodik medför att endast en liten del av vägnätet framstår som samhällsekonomiskt lönsam att upprätthålla. Den stora 

294 Vägverkets rapport 2007:78.

295 Näringsdepartementet 2008-01-18.

296 Näringsdepartementet 2008-01-18.

297 Näringsdepartementet 2008-01-18. 

298 Näringsdepartementet 2009-09-18.

299 Vägverket 2009-08-19.

300 SIKA PM 2005:16 och VTI rapport 492:2003.



majoriteten belagda vägar har så små trafikvolymer att den samhällsekonomiska 
nyttan av ökad jämnhet aldrig överstiger kostnaderna för underhåll, 
enligt dagens standardnivåer. 

 I dag har Vägverket endast kunskaper om trafikantkostnader för ett 
tillståndsmått – ojämnheter i vägytan (IRI). Vidare har verket endast lyckats 
fastställa ojämnheternas betydelse för två samhällskostnader – restidskostnader 
och fordonskostnader.301 Det finns dock flera andra viktiga samhällskostnader 
som Vägverket inte kunnat fastställa och som därför inte ingår i kalkylen. 
Trafiksäkerhetskostnader, komfortkostnader och regionalpolitiska kostnader 
är sådana exempel.

 Sammantaget innebär detta att kalkylen bortser från potentiellt viktiga 
samhällskostnader. Enligt Vägverkets nuvarande kalkylmetodik utgör den del 
som är samhällsekonomiskt lönsam att underhålla mindre än 20 procent av 
det totala vägnätet. Mot bakgrund av detta blir regeringens styrning i inriktningsplaneringen 
problematisk, eftersom 80 procent av vägnätet exkluderas.
302 

6.2 Regeringens rapportering till riksdagen

Det transportpolitiska området styrs via riksdagens transportpolitiska mål 
och regeringens uppgift är att leda verksamheten mot dessa.303 Regeringen 
rapporterar resultaten kontinuerligt till riksdagen som därigenom får nya 
underlag för beslut. 

 En viktig grund för regeringens redovisning av resultat är återrapporteringskraven 
mot myndigheterna.304 Regeringens resultatbedömning avrapporteras 
exempelvis i budgetpropositionen eller infrastrukturpropositionen 
och bör enligt budgetlagen ange om målen med anslaget uppfylls.305

6.2.1 Sammanfattande iakttagelser

• Regeringen rapporterar till riksdagen att underhållsverksamheten behöver 
mer resurser för att nå upp till den samhällsekonomiskt effektiva standarden. 
Detta trots att regeringen känner till att Vägverket saknar tillförlitliga 
underlag för att fastställa en sådan standard.

301 Vägverket 2009-08-14.

302 Vägverket 2009-03-06.

303 Bet. 2008/09:TU2.

304 Detta framgår av Regeringskansliets handledning för regleringsbrev. Finansdepartementet: 
Handledning för arbete med regleringsbrev och andra styrdokument för 2004. 

305 2 § Lag (1996:1059) om statsbudgeten.



• Riksdagen har fått felaktig information om uppföljningen av vägunder 
hållet. I rapporteringen till riksdagen skriver regeringen att uppföljningen 
av vägnätets tillstånd sker mot en riksgemensam långsiktig målstandard som 
bygger på målsättningar för tre vägklasser.306 Granskningen har emellertid 
visat att Vägverket inte kan följa upp arbetet utifrån dessa vägklasser.

6.2.2 Oklarheter kring ”samhällsekonomiskt effektiv nivå”

Näringsdepartementet konstaterar internt att Vägverkets underlag för att 
fastställa den samhällsekonomiskt effektiva nivån för underhåll inte är tillförlitliga.
307 Detta rapporteras emellertid inte till riksdagen. 

 I budgetpropositionen för 2008 skriver regeringen att anslagen för drift 
och underhåll av vägar under flera år ”varit otillräckliga i förhållande till vad 
som krävs för att upprätthålla en samhällsekonomiskt effektiv standard.” 
Vidare konstaterar regeringen att detta är en form av kapitalförstöring.

 I propositionen argumenterar regeringen för att underhållsverksamheten 
behöver mer resurser för att nå upp till den samhällsekonomiskt effektiva 
standarden. Av resonemanget följer att det är dyrt och ineffektivt att tillsätta 
mindre medel än så.

 Trafikutskottet har lyft fram detta. I betänkande 2008/09:TU2 uttalar utskottet 
sitt stöd för att höja anslaget för drift och underhåll så att verksamheten 
kan nå den ”samhällsekonomiskt effektiva standarden”, som regeringen 
beskriver.308

6.2.3 Felaktiga uppgifter till riksdagen

I regeringens proposition 2003/04:95 redovisas att uppföljningen av vägnätets 
tillstånd sker mot en riksgemensam långsiktig målstandard som bygger på 
målsättningar för tre vägklasser.

1 Basstandard för att säkra vägnätets beständighet för framtiden.

2 Trafiksäker framkomlighet vid måttliga krav på hastighet och komfort.

3 Trafiksäker framkomlighet vid högre krav på hastighet och komfort 
(vägar där en samhällsekonomisk kalkyl påvisar tillräcklig lönsamhet).

306 Måluppfyllelse mäts genom uppföljning av vägnätets tillstånd, trafikantbetyg och miljöeffekter. 
Uppföljningen av vägnätets tillstånd sker mot en riksgemensam långsiktig målstandard. Denna 
målstandard bygger på tre målsättningar. Se 6.2.3.

307 Näringsdepartementet 2008-01-18.

308 Se bet. 2008/09:TU2.



I granskningen har emellertid framkommit att klassindelningen saknar motsvarighet 
i verkligheten. Vägverket har inte identifierat de delar av vägnätet 
som tillhör respektive standardklass.309 Det är därför oklart hur Vägverket i 
praktiken styrt verksamheten mot målstandard för olika vägtyper.

 Regeringen har inte följt upp detta under planeringsperioden 2004 – 
2015, varför riksdagen har fått felaktig information om styrningen och uppföljningen 
av vägunderhåll. 

 I den pågående infrastrukturplaneringen, för perioden 2010 – 2021, har 
Vägverket och Banverket tillsammans redovisat underhållskostnader för 
fem olika väg- och bantyper.310 Även för dessa saknar Vägverket möjlighet att 
identifiera vägtyperna i praktiken. På Riksrevisionens fråga uppger verket att 
det kommer att kräva en hel del arbete att integrera den nya klassindelningen 
i verksamhetssystem och planering och styrning.311

 Enligt regeringens direktiv skulle Vägverket beskriva målen för drift- och 
underhållsverksamheten uppdelat på olika vägtyper samt kostnaderna för 
detta.312 

309 Vägverket 2009-09-21.

310 1) Storstadsområden, 2) Övriga nationella stamvägar, 3) Övriga utpekade pendlings- och 
servicevägar, 4) Övriga näringslivsvägar, 5) Landsbygdsvägar och det enskilda vägnätet.

311 Vägverket 2009-10-16.

312 Se Regeringsbeslut I36, Näringsdepartementet 2002-03-14, och Regeringsbeslut II1 Näringsdepartementet 2008-12-19.



7 Slutsatser och rekommendationer

Riksrevisionen har granskat Vägverkets underlag för att besluta om underhållet 
av vägar. I det följande redovisas Riksrevisionens övergripande slutsatser. 
Riksrevisionen lämnar också rekommendationer med förslag till åtgärder till 
regeringen och till Vägverket.

7.1 Slutsatser

Vägunderhåll är ett komplext område. Det finns mängder av parametrar att 
ta hänsyn till i planering, styrning och uppföljning av verksamheten. Geografi, 
trafikmängd, typ av trafik och klimat är några exempel på faktorer som 
påverkar förutsättningarna för underhållsverksamheten.

 Riksrevisionens bedömning är dock att Vägverket saknar utvecklade system 
för att värdera underhållsbrister, prioritera objekt och välja åtgärdsstrategier för 
underhåll av vägar. Kunskaper om vägtillstånd tenderar att stanna hos enskilda 
personer i verket. En konsekvens av detta är att Vägverket saknar aggregerad 
kunskap om underhållsbehovet av det statliga vägnätet och kostnader för åtgärder. 
Detta påverkar i sin tur kvaliteten i underlagen till riksdag och regering.

 Vägverket redovisar således bristfälliga underlag om kostnader för 
ordinarie och eftersatt underhåll till regeringen. Näringsdepartementet erfar 
detta och har uttryckt att man inte litar på Vägverkets underlag. I brist på 
bättre data godtar Näringsdepartementet emellertid Vägverkets uppgifter, 
vilka ligger till grund för det anslag som regeringen fastställer. Processen 
med att fastställa anslagsnivåer kan beskrivas som ett förhandlingsspel med 
prutmån mellan regeringen och Vägverket.

 Sammantaget bedömer Riksrevisionen att det finns betydande brister i 
de planeringsunderlag som Vägverket använder i den egna organisationen 
och redovisar för regeringen. Det gäller bedömning av tillstånd, behov av 
underhållsåtgärder och uppgifter om åtgärdernas kostnader.

Riksrevisionens bedömning är därmed att Vägverket saknar tillräckliga och 
tillförlitliga underlag för att styra underhållet av vägnätet. Underhållet av vägar 
riskerar därför att styras delvis slumpmässigt och inte efter behov. Vägverket 
säkerställer inte att underhållsmedlen investeras där de bäst behövs. Konsekvensen 
av detta är att det saknas kunskaper om måluppfyllelse och om målen skulle 
kunna nås till en lägre kostnad.



7.1.1 Underhållsbehovet okänt

Riksrevisionens granskning har funnit att de objektiva mått som Vägverket 
tillämpar för tillståndsbedömning inte ger en tillräcklig och tillförlitlig bild 
av vägnätets tillstånd. För detta behövs kompletterande tillståndsuppgifter 
i form av manuella besiktningar. Formerna för att tillvarata dessa varierar 
dock mellan olika regioner och mellan olika beläggningsprojektledare. Detta 
försvårar en sammanhållen och transparent syntes av underhållsbehovet.

 Riksrevisionens uppfattning är att Vägverket, sedan början av 1990-talet, 
befinner sig i ett skifte, en övergång från subjektiva till objektiva tillståndsmått. 
Nya kompletterande mått håller på att utvecklas, men ytterligare 
forskning, utveckling och implementering behövs för att dessa ska kunna 
tillämpas i det operativa och strategiska underhållsarbetet. Subjektiva och 
erfarenhetsmässiga bedömningar har därför fortfarande stor betydelse. Det 
saknas dock ofta gemensamma bedömningsgrunder för de mått som kräver 
en subjektiv bedömning. 

 Trafikantundersökningarna har betydande brister och bör inte, menar 
Riksrevisionen, användas för att bedöma underhållsbehov i sin nuvarande 
utformning. Trots detta används de i dag i Vägverkets redovisning till regeringen, 
bland annat för budgetäskande.

 När det gäller tillståndets betydelse för trafiksäkerheten, saknas strukturerade 
och aggregerade mätdata för centrala mått. Riksrevisionens samlade 
bedömning är att det finns betydande brister i Vägverkets underlag för att 
bedöma det statliga vägnätets underhållsbehov. 

7.1.2 Kostnadsuppskattningar för underhållsbehov osäkra

Varken Vägverkets ekonomisystem eller underhållsspecifika managementsystem 
ger tillförlitliga data om kostnader för jämförbara underhållsåtgärder. 
Vägverkets kostnadsuppgifter baseras i stället på enkätsvar från regionerna. 
Riksrevisionens bedömning är att Vägverkets underlag har betydande brister 
och inte ger en tillförlitlig bild av de samlade kostnaderna för att upprätthålla 
tillståndet på vägnätet. 

7.1.3 Bristande uppgifter om eftersatt underhåll 

Kunskapen om det eftersatta underhållet är begränsad. Underlagen består 
delvis av gamla osäkra bedömningar och delvis av nya maskinella mått som 
inte är färdigutvecklade, och därför inte på ett tillförlitligt sätt kan aggregeras 
till hela vägnätet. 

 Vägverket uppger för regeringen att bristerna i underhåll främst gäller 
vägnätets tekniska egenskaper, men man saknar samtidigt tillförlitliga un



derlag om dessa.313 Det innebär att Vägverket har bristfälliga underlag för de 
aspekter av vägstandarden som man hävdar är viktigast att åtgärda. Riksrevisionens 
bedömning är att en sådan motivering till ökade anslag är otillräcklig.

 Bedömningarna av kostnader för att åtgärda eftersläpningen bygger på 
regionernas enkätsvar från den föregående planeringsomgången. Utifrån 
tillgänglig information går det varken att styrka eller avfärda Vägverkets uppgifter 
om att kostnaden för det eftersatta underhållet är 20 miljarder kronor.

7.1.4 Vägverkets styrning och uppföljning av underhåll är svag

 Vägverket styr inte mot gemensam målstandard

I den nationella planen för vägtransportsystemet (NPVS) 2004 – 2015 fastställer 
regeringen att Vägverket ska tillämpa en gemensam målstandard för 
hela landet.314 Riksrevisionens granskning visar dock att så inte är fallet. Flera 
av Vägverkets regioner arbetar mot egna målnivåer för underhåll och fördelar 
underhållsmedel utifrån olika utgångspunkter. I praktiken är det enskilda 
projektledares uppfattningar och erfarenheter som avgör prioriteringen av 
objekt och typ av åtgärdsstrategi. Projektledarna har ofta lång erfarenhet, 
vilket innebär att beslut och prioriteringar kan vara effektiva trots att de är 
personberoende. Samtidigt tenderar enskilda projektledare att prioritera på 
olika sätt och kunskapsöverföringen i organisationen har brister.

 I den nationella planen anger Vägverket även att underhållet följs upp 
mot målstandard genom tre standardklasser. I praktiken kan Vägverket dock 
inte identifiera vilka vägar som tillhör vilken standardklass. Det är därför 
oklart hur Vägverket egentligen följer upp och styr underhållsverksamheten. 

 I praktiken är det enskilda projektledares uppfattningar och erfarenheter 
som avgör prioriteringen av objekt och typ av åtgärdsstrategi. Projektledarna har 
ofta lång erfarenhet, vilket innebär att beslut och prioriteringar kan vara effektiva 
trots att de är personberoende. Samtidigt tenderar enskilda projektledare att 
prioritera på olika sätt och kunskapsöverföringen i organisationen har brister.

 Vägverkets uppföljning av underhållet är svag 

Vägverket saknar aggregerad kunskap om var på vägnätet underhållsresurserna 
satsats och vad man egentligen fick för pengarna. Systematisk uppföljning 
av underhåll av belagda vägar är en förutsättning för att effektivisera 


313 De tekniska egenskaperna är vägkroppens kvalitet, funktionaliteten i avvattningssystemet, 
bärigheten och så vidare.

314 Se prop. 2003/04:95, bet. 2003/04:TU10 .



verksamheten och hitta långsiktiga lösningar. Vägverkets ekonomiredovisning 
lever emellertid inte upp till de egna riktlinjerna om att leverera underlag 
för styrning och uppföljning av verksamheten.

 Riksrevisionens bedömning är att Vägverkets uppföljning av underhållet 
är svag. En konsekvens av detta är att Vägverket saknar riktlinjer för hur 
åtgärder och beläggningstyper bör utformas för att underhållsverksamheten 
ska optimeras. Detta gäller exempelvis principer för prioritering av objekt, 
materialval, mängder och åtgärdsperiodicitet. Det finns på så sätt få styrande 
incitament för beläggningsprojektledare att arbeta långsiktigt. Beläggningsmedlen 
riskerar att användas ineffektivt om det inte finns en enhetlig syn på 
vilka åtgärder som har längst livslängd i förhållande till kostnad.

 Brister i centrala managementsystem

Vägverket har brustit i förvaltning, utbildning, utveckling och tillämpning av 
sina informations- och managementsystem för underhåll. De har exempelvis 
aldrig uppdaterats med nya tillståndsmått. Sammantaget har detta lett till att 
bedömningar av tillstånd och underhållsbehov i praktiken avgörs av enskilda 
projektledare. Riksrevisionens bedömning är att detta minskar möjligheten 
att styra underhållsverksamheten på ett effektivt sätt.

7.1.5 Regeringens styrning är passiv

Regeringens styrning av Vägverkets drift- och underhållsverksamhet har varit 
förhållandevis passiv under planperioden – man har inte utnyttjat de styrmöjligheter 
som finns.

 Inför planeringsomgången 2004 – 2015, tillsattes en oberoende granskning 
av Vägverkets underlag. Konsekvensen blev att Vägverkets underlag 
till stor del underkändes. Trots detta fastställde regeringen Vägverkets plan, 
men med förbehållet att verket måste förbättra tillståndsmåtten och kunskaperna 
om effekter av insatta åtgärder. Inget av detta har följts upp av regeringen 
under planeringsomgången.

 I regeringens rapportering till riksdagen utfästs att Vägverket ska följa 
upp verksamheten mot tre standardnivåer för olika vägtyper. Regeringen har 
inte heller följt upp detta under planperioden. Riksrevisionens granskning 
har emellertid visat att Vägverket inte kan följa upp arbetet utifrån dessa 
vägklasser. Vägverket kan alltså inte ange vilka vägar som ska uppnå respektive 
standardnivå. Följaktligen är det oklart hur regeringen har styrt Vägverket 
mot uppsatta mål.

 Sammantaget påverkar detta kvaliteten i regeringens rapportering till 
riksdagen och därmed förutsättningarna för välgrundade beslut och avvägningar 
i framtiden.



7.1.6 Samhällsekonomiskt inflytande på underhåll oklart

Varken regeringen eller Vägverket har definierat hur samhällsekonomiska kalkyler 
ska tillämpas för att styra underhållet av befintliga vägar, eller vad som 
är det långsiktiga målet. Riksrevisionen noterar att Vägverket har arbetat med 
samhällsekonomi för drift och underhåll sedan riksdagens transportpolitiska 
beslut i slutet av 1970-talet.315 Den mångåriga erfarenheten till trots saknas 
ännu tydliga effekter av samhällsekonomiska kalkyler inom underhållsverksamheten, 
exempelvis vad gäller prioritering av objekt och val av åtgärd. 
Riksrevisionens bedömning är att tillämpningen av samhällsekonomiska kalkyler 
för underhåll är liten, och betydelsen för prioritering av underhållsobjekt 
och val av åtgärd är i praktiken försumbar. Därmed inte sagt att enskilda 
projektledare och beslutsfattare i Vägverket aldrig gör samhällsekonomiska 
avvägningar.

7.2 Rekommendationer 

7.2.1 Till Vägverket

Vägverket bör utveckla en realistisk, sammanhållen och långsiktig strategi för 
hur underhållsarbetet ska planeras, genomföras, följas upp och redovisas. 
Riksrevisionen bedömer att Vägverket behöver göra en omstart inom delar 
av det operativa arbetet, det strategiska arbetet och redovisningen till regeringen 
enligt följande.

 Det operativa arbetet

Vägverket behöver gemensamma metoder för att värdera underhållsbehovet 
på ett enhetligt sätt utifrån olika parametrar. Ett led i detta är att Vägverkets 
regioner får tillgång till befintliga maskinella mätdata. Ytterligare en aspekt 
av detta handlar om behovet av fungerande intern kunskapsöverföring mellan 
driftrespektive underhållsenheterna. 

 När underhållsbehovet analyserats kvarstår att säkerställa effektiv prioritering, 
dimensionering och metodval, vilket kräver gemensamma rutiner 
för underhållsbehovsanalys. För att dra gemensam lärdom av tidigare arbete 
behöver Vägverket följa upp erfarenheter från tidigare beläggningsarbeten. 
Riksrevisionen ger Vägverket följande rekommendationer avseende det operativa 
arbetet:

315 ”En samhällsekonomisk grundsyn ska vara vägledande för det framtida handlandet på det 
trafikpolitiska området.” (prop. 1978/79:99, bet. 1978/79:TU18).



• Vägverket bör säkerställa att bedömningen av underhållsbehovet och 
värderingen av olika tillståndsmått görs enligt gemensamma (men 
regionalt anpassade) riktlinjer i hela landet.

• Vägverket bör utveckla systemen för uppföljning av genomförda 
beläggningsåtgärder och säkerställa att erfarenheter fångas upp och 
tillämpas för att effektivisera verksamheten.

 Det strategiska arbetet

Vägverket ska enligt regeringens direktiv beskriva det totala medelsbehovet för 
verksamhetsområdet belagd väg. Detta ställer krav på tillförlitlig inrapportering 
samt samordning av de olika upphandlingsformer som används i verket. 

 Vägverkets informations- och managementsystem ska fungera som stöd 
i planering, prioritering och uppföljning av underhållsverksamheten. För 
detta behöver systemen vara användarvänliga och uppdaterade med tillförlitliga 
data. Vidare behöver Vägverket fungerande styrmekanismer för att 
säkerställa att underhållsmedlen används där de bäst behövs. 

 Vägverket behöver relevant och tillförlitlig information om tillståndet för 
att bedöma underhållsbehovet. Ett led i detta handlar om att samla in rätt 
data, till exempel mått på trafiksäkerhet. Dessutom behöver Vägverket utveckla 
tillräcklig kunskap för att generalisera måtten till hela vägnätet. Riksrevisionen 
ger Vägverket följande rekommendationer avseende det strategiska arbetet:

• Vägverket bör reformera metoden för att beräkna kostnaden för det 
aggregerade medelsbehovet, alternativt upprätta en ny metod. Vägverket 
bör även göra det möjligt att följa kostnaderna för underhåll av enskilda 
vägsträckor över tid. 

• Vägverket bör framställa och tillämpa tydliga och realistiska planer för 
förvaltning, utveckling, utbildning och spridning av centrala informations- 
och managementsystem i underhållsorganisationen.

• Vägverket centralt bör säkerställa att regionerna styr verksamheten mot 
en riksgemensam målstandard för definierade vägklasser, så att resurser 
investeras optimalt efter underhållsbehov i hela landet.

• Vägverket bör säkerställa en systematisk insamling av vägtillståndsdata 
som är nödvändig för att styra mot de transportpolitiska målen. Kunskapen om dessa data ska vara tillräckliga för att kunna generaliseras 
till hela vägnätet och användas i hela organisationen. 

 Redovisningen till regeringen

Regeringen behöver tillförlitliga underlag om underhållsbehovet för att avsätta 
medel och styra verksamheten. Flera av Vägverkets redovisade underlag 
har dock visat sig ha brister. Detta gäller Vägverkets uppgifter om trafikantnöjdhet 
och eftersatt underhåll samt möjligheten att styra underhållet utifrån 
samhällsekonomiska kalkyler.



• Vägverket bör, inför regeringen, vara tydligare i sin beskrivning av förutsättningarna för att styra underhållet utifrån trafikantundersökningar 
och samhällsekonomiska kalkyler.

• Vägverket bör precisera redovisningen av eftersatt underhåll för rapporteringen till regeringen, alternativt överväga att beskriva underhållsbehovet på annat sätt.

7.2.2 Till regeringen

• Riksrevisionen rekommenderar regeringen att förtydliga styrningen enligt 
följande:

 - Regeringen bör säkerställa att Vägverket i enlighet med tidigare ställda 
krav utvecklar nya tillståndsmått och effektsamband.

 - Regeringen bör styra och följa upp Vägverkets underhåll av belagd väg 
mot riksdagens transportpolitiska mål, exempelvis genom lämpliga 
nyckeltal. 

 - Regeringen bör ge lämplig myndighet i uppdrag att utreda hur 
samhällsekonomiska kalkyler på sikt kan och bör styra underhållet av 
vägar. I detta ingår att ge vägledning om hur underhållsbeslut ska 
styras av regionalpolitiska motiv.

• Regeringen bör vidare säkerställa att rapporteringen till riksdagen ger en 
rättvisande bild av underhållsverksamheten.



Referenser

 Lagar och förordningar

Väglagen (1971:948)

Myndighetsförordningen (2007:515)

Lagen om statsbudgeten (1996:1059)

Förordning (2008:1380) Vägverkets instruktion

 Propositioner och utskottsbetänkanden

Prop. 2008/09:93, Mål för framtidens resor och transporter, bet. 
2008/09:TU14

Prop. 2008/09:35, Framtidens resor och transporter - infrastruktur för hållbar 
tillväxt, bet. 2008/09:TU2

Bet. 2008/09:FiU2, ”Styrningen av myndigheter bör bli mer långsiktig och 
flexibel och i mindre grad bygga på omfattande årliga återrapporteringskrav.”

Prop. 2003/04:95, Utökade planeringsramar för väg- och järnvägsinvesteringar 2004-2015, bet. 2003/04:TU10

Prop. 2003/04:160 Fortsatt arbete för en säker vägtrafik, bet. 2004/05:TU2

2003/04:URD4, Planering av vägar och järnvägar – en uppföljnings- och 
utvärderingsstudie

Prop. 2001/02:20, Infrastruktur för ett långsiktigt hållbart transportsystem, 
bet. 2001/02:TU2, Rskr 2001/02:126

Bet 2000/01:TU16, Beslutsunderlag för investeringar i vägar och järnvägar

Prop. 1997/98:56, Transportpolitik för en hållbar utveckling, bet. 
1997/98:TU10, Rskr 1997/98:266

Prop. 1978/79:99, Om en ny trafikpolitik, bet. 1978/79:TU18, Om en ny 
trafikpolitik



Regeringens direktiv

Regeringsbeslut II 6, Näringsdepartementet 2006-12-21

Regeringsbeslut II 9, Näringsdepartementet 2004-02-19 Fastställelsebeslut 
av nationell väghållningsplan för åren 2004-2013

Regeringsbeslut I 36, Näringsdepartementet 2002-03-14,Uppdrag att upprätta 
långsiktiga planer för transportinfrastrukturen m.m. N2001/11612/IR 

Regeringsbeslut II 1, Näringsdepartementet 2008-12-19, Uppdrag att genomföra 
åtgärdsplanering inför fastställandet av nationell trafikslagsövergripande 
plan för utveckling av transportsystemet….

Regeringsbeslut II 15, Näringsdepartementet 2008-12-18, Regleringsbrev för 
budgetåret 2009 avseende Vägverket

 Regeringen opublicerade källor

Näringsdepartementet PM 2008-01-18

 Publicerade källor

Roadex III 2008, ”Health Issues Raised by Poorly Maintained Road 
Networks”, Johan Granlund

SIKA PM 2005:16, Kalkylvärden och Kalkylmetoder (ASEK) En sammanfattning 
av verksgruppens rekommendationer,

SMHI 2005:37

SoU 2008:9

VTI-rapport 492, 2003, Granskning av Banverkets och Vägverkets förslag till 
drift och underhållstrategier.

VTI notat 44-2001 Statliga belagda vägar, Tillståndet på vägytan och i 
vägkroppen, effekter och kostnader.

VTI notat 23-2002, Nya mått; ett underlag för en utvecklingsstrategi inom 
området vägytemätningar 

VTI-rapport 492, 2003, Granskning av Banverkets och Vägverkets förslag till 
drift och underhållstrategier.

Vägverket Konsult 2008-04-29, ”Subjektiva skattningar och objektiva 
mätningar av vägarnas standard - En analys”

Vägverkets publikation 2007:78, Underlag till infrastrukturplaneringen 2010-2019 
vägtransportsektorn Del 1. Vad kan åstadkommas vid olika ekonomiska ramar?



Vägverkets publikation 2004:93, Den goda resan: Nationell plan för vägtransportsystemet 2004-2015

Vägverkets Publikation 2003:99, Underlagsrapport strategi för bärighet, drift och 
underhåll. Förslag till nationell plan för vägtransportsystemet 2004–2015

Vägverkets Publikation 2002-05-15, ASEK III, Delrapport Drift och Vägverkets 
Publikation 1990:51,Regler för Underhåll och Drift 

Underhåll i Vägverket, Kartläggning av samhällsekonomiska metoder och 
modeller

Världsbanken 1997 A, Data requirements, DOC 1100 Issue: 1 Date March 1997

Världsbanken 1997 B, Selecting road management systems. DOC 1101 Issue: 1 
Date March 1997

Världsbanken 1998, ”Commercial Management of Roads”, Technical paper 
409, World Bank, Washington DC, 1998

World Road Association 2005, ”Evaluation and Funding of Road Maintenance 
in Piarc Member Countries”, PIARC Committee on Economic and 
Financial Evaluation

 Opublicerade källor

Konsult A, 2008-11-24, intervju och e-posthandling med konsult A.

Näringsdepartementet 2009-09-18, intervju.

Svevia 2009-03-08, intervju och e-posthandling, tidigare strateg/analytiker 
vid Vägverket.

VTI 2009-05-04, intervju med statistiker

VTI 2009-08-12, intervju med metodutvecklare

VTI 2009-10-09, e-posthandling från Leif Sjögren, 

Vägverket 2008-10-28A, intervju strateg/analytiker 4. 

Vägverket 2008-10-28B, intervju med strateg/analytiker 6. 

Vägverket 2008-10-28C, e-posthandling från strateg/analytiker 4.

Vägverket 2008-12-10A, intervju med beläggningsprojektledare 1. 

Vägverket 2008-11-07, intervju med strateg/analytiker 4. 

Vägverket 2008-11-28A, intervju med strateg/analytiker 1.

Vägverket 2008-11-28B, intervju med strateg/analytiker 2. 

Vägverket 2008-11-28C, intervju med strateg/analytiker 3. 

Vägverket 2008-12-02A, intervju med driftprojektledare 1.



Vägverket 2008-12-02B, intervju med beläggningsprojektledare 2. 

Vägverket 2008-12-10A, intervju med beläggningsprojektledare 1.

Vägverket 2009-01-12, intervju med regional dataansvarig 1. 

Vägverket 2009-01-22A, intervju med driftprojektledare 2. 

Vägverket 2009-01-22B, intervju med beläggningsprojektledare 3.

Vägverket 2009-01-22, intervju med beläggningsprojektledare, regional 
strateg och regional chef underhåll. 

Vägverket 2009-02-04, Intervju med regional kontroller 1.

Vägverket 2009-02-12, e-posthandling från strateg/analytiker 5.

Vägverket 2009-02-24, intervju och e-posthandling från strateg/analytiker 2.

Vägverket 2009-03-06, e-posthandling från strateg/analytiker 4.

Vägverket 2009-03-10, intervju med strateg/analytiker 9.

Vägverket 2009-03-11, intervju med strateg/analytiker 10. 

Vägverket 2009-03-12, intervju med strateg/analytiker 4.

Vägverket 2009-03-25, intervju och e-posthandling från strateg/analytiker 4.

Vägverket 2009-04-22, intervju och e-posthandling från strateg/analytiker 4. 

Vägverket 2009-04-28, intervju med strateg/analytiker 1.

Vägverket 2009-04-24, e-posthandling från strateg/analytiker 2. 

Vägverket 2009-06-04 intervju med Lennart Kallander, chef för enheten 
samhällsutveckling.

Vägverket 2009-06-11, intervju med strateg/analytiker 7.

Vägverket 2009-08-12, intervju med regional samordnare 1. 

Vägverket 2009-08-13A, intervju med beläggningsprojektledare 3. 

Vägverket 2009-08-13B, intervju med beläggningsprojektledare 4.

Vägverket 2009-08-14, e-posthandling från strateg/analytiker 4.

Vägverket 2009-08-17, intervju med strateg/analytiker 5.

Vägverket 2009-08-19, intervju med strateg/analytiker 4.

Vägverket 2009-09-21, intervju med strateg/analytiker 8.

Vägverket 2009-10-16, intervju med strateg/analytiker 8. 

Vägverket 2009-10-20, e-posthandling från beläggningsprojektledare 5.

Vägverket 2009-10-23A, e-posthandling från regional samordnare 1.

Vägverket 2009-10-23B, intervju med beläggningsprojektledare 4.

Vägverket 2009-10-26, e-posthandling från regional strateg 1.

Vectura 2009-01-15, intervju med expert vägytemätningar.



Vägverket ej publicerade tryckta källor

Redovisningshandbok, 2006-05-17, EK30A 2005:10411, Dokumentnummer 
VV LED 2005:023

Region Mitt 2004:1022, Plan för drift, underhåll och bärighet 2004-2015, 
AL10 2004:1022 (VM)

Region Norr 2007:1590, Strategi för underhåll av vägnätet i Region Norr, 
AL10 2007:1590 (VN)

Region Sydöst 2007:265, Konkretisering – drift- och underhållsbeläggning i 
VSÖ, DR30-A 2007:265 (VSÖ)

Vägverket 2009-10-09, Vägverkets sakgranskning av Riksrevisionens rapport 
”Underhåll av vägar – Vägverkets underlag”

Vägverket 2009-02-17, budgetunderlag 2010-2012

Vägverket 2008-08-10, “Underhållsstandard belagd väg 2008”, utkast, Jaro P, 
Svante J och Sten P

Vägverket 2007-11-27, Underhållstandard för belagda vägar, Jaro Potucek,

Vägverkets yttrande 2007:16393, “Inriktningsunderlag inför den långsiktiga 
infrastrukturplaneringen för perioden 2010 - 2019”, Beteckning: SA10 A 
2007:16393. Bilaga 2, ”Beskrivning av återställandebehovet och de 
åtgärder som erfordras för att återställa och sedan upprätthålla standarden 
på vägnätet till en funktionell och samhällsekonomiskt effektiv nivå.”

Vägverket 2002-03-25, Bristinventering 2002” Jaro Potucek

Vägverket 1995, Förstudie, “Utveckling av ett svenskt PMS” Lang, J.1995.

Vägverket, 1987:18, Vägverkets underhåll av belagda vägar – svar på 
revisionsrapport dnr 1986:248, Vägverket SA 10-A 87:18



Bilaga 1. Målstandarder i Vägverket

I tabell 2 (4.4.3) har Riksrevisionen sammanställt olika målstandarder som 
tillämpas parallellt i Vägverket. Regionerna klassificerar dessutom sina 
respektive vägnät utifrån delvis olika faktorer (trafikmängd, hastighet och 
vägnummer). För att redovisa detta på ett överskådligt sätt har Riksrevisionen 
med utgångspunkt i de regionala variationerna skapat fyra olika klasser. 
Klassindelningen redovisas nedan. 

I region Norr (VVN) baseras klasserna på trafikmängd, 

Klass 1 = > 2 000 ÅDT, 

Klass 2 = 500 – 1999 ÅDT, 

Klass 3 = 60 – 499 ÅDT, 

Klass 4 < 60 ÅDT.316

I region Mitt (VM) baseras klasserna på skyltad hastighet. 

Klass 1 = 110 km/h, 

Klass 2 = 90 km/h, 

Klass 3 = 70 km/h, 

Klass 4 = 50 km/h.317 

I region Sydöst (VSÖ) baseras klasserna på Vägnummer, Trafikmängd och Hastighet. 

Klass 1 = Vägnummer < 499, > 2 000 ÅDT och > 90 km/h, 

Klass 2 = Vägnummer < 499, ÅDT > 2 000 och > 70 km/h, 

Klass 3 = Vägnummer > 499, ÅDT < 2 000 och < 70 km/h, 

Klass 4 = Vägnummer > 499, < 30 km/h.318

I Regler för underhåll och drift (RUD) från år 1990 baseras klasserna på 
trafikmängd och delvis tillåten hastighet. 

Klass 1 = > 4 000 ÅDT, 

Klass 2 = 1 000 – 3 999 ÅDT, 

Klass 3 = < 1 000 ÅDT, 

Klass 4 = < 1 000 ÅDT och < 70 km/h.319 

316 Strategi för underhåll av vägnätet i Region Norr, AL10 2007:1590

317 Plan för drift, underhåll och bärighet 2004-2015, AL10 2004:1022

318 Konkretisering – drift- och underhållsbeläggning i VSÖ, DR30-A 2007:265

319 Regler för Underhåll och Drift VV Publ 1990:51.



I NPVS 2004-2015 baseras klasserna på trafikmängd och hastighet. 

Klass 1 = > 4 000 ÅDT och > 90 km/h, 

Klass 2 = 2 000 – 4 000 ÅDT och > 90 km/h, 

Klass 3 = 500 – 1 999 ÅDT och < 90 km/h, 

Klass 4 = < 500 ÅDT och < 70 km/h.320

320 Belagda vägar – målstandard och bärighetsmål 2002-03-25, Jaro Potucek.



Bilaga 2. Kostnadsunderlag från 
regionerna 2009 

Bilaga 2 syftar till att ge ytterligare bakgrund till kapitel 5.2 om Vägverkets 
underlag om medelsbehov för att upprätthålla standarden på vägnätet.

 Vägverkets beräkningar baseras på regionala företrädares uppskattning 
av årskostnaden över 40 år för en genomsnittlig väg i 14 olika vägtyper. Utifrån 
den regionala bedömningen av årskostnader för respektive vägtyp beräknar 
huvudkontoret ett riksgenomsnitt. Den genomsnittliga kostnaden ligger till 
grund för att aggregera både totala och regionala medelsbehov.321

 Riksrevisionen har granskat de underlag för kostnadsbedömning som 
regionerna redovisat till Vägverkets huvudkontor. Samtliga regioner kontaktades, 
sex av sju regioner återkom med det efterfrågade underlaget (region 
Skånes uppgifter saknas). Följande underlag efterfrågades:

• Uppskattat åtgärdsintervall för olika åtgärder per vägtyp.

• Uppskattade kostnader per åtgärd och vägtyp.

• Uppskattat antal och typ av åtgärd per år.

Utifrån detta material valdes 4 olika vägtyper ut, en från varje ÅDT klass, 
samtliga var av typen byggd väg. Nedan redovisas två tabeller som sammanställer 
data för de olika vägtyperna.

Tabell 1. Antal åtgärder och åtgärdstyper

Vägtyp

Region 

VST

VMN

VM

VN

VSÖ

VVÄ (S)

VVÄ (M)

VVÄ (V)

1B

Antal åtgärder

16

9

15

53

8

15

9

9

1B

Typ av åtgärder

4

6

9

10

6

3

3

6

2B

Antal åtgärder

18

9

10

53

8

0

12

8

2B

Typ av åtgärder

4

8

6

9

6

0

3

4

3B

Antal åtgärder

16

6

5

54

7

6

7

13

3B

Typ av åtgärder

4

6

6

10

3

2

4

6

4B

Antal åtgärder

5

7

10

54

7

6

9

14

4B

Typ av åtgärder

2

6

6

10

4

2

4

5

5B

Antal åtgärder

6

8

13

55

9

8

9

17

5B

Typ av åtgärder

2

6

5

4

5

2

5

5





Källa: Riksrevisionens bearbetning av Vägverkets underlag 322 323

321 Region Norr och region Mitt får schablonpåslag med 20 % på grund av ogynnsamma klimatförhållanden. Region Skåne får på samma sätt 10 % avdrag på grund av gynnsamma klimatförhållanden.

322 Region Väst redovisade data för regionens tre beläggningsdistrikt (S, M och V). Övriga regioner 
redovisade kostnadsuppgifterna regionvis. 

323 Antal åtgärder avser hur många åtgärder regionen uppskattar kommer att utföras över 40 år. 
Typ av åtgärder avser vilka typer av åtgärder som regionerna föreslår, i några fall kan flera 
åtgärder ingå i samma rubrik (regionerna redovisar olika). 



Det råder stor variation mellan regionerna i antal uppskattade åtgärder, samt 
åtgärdstyper för de olika vägtyperna, vilket framgår av tabell 1. Region Norr 
redovisar 53 olika åtgärder under 40 år medan andra regioner anger betydligt 
färre åtgärder (8-16 stycken). I vissa fall kan en region vara ensam om att 
ange en åtgärdstyp för en specifik vägtyp, en annan region har valt att låta en 
åtgärdstyp inträffa årligen. Detta kan ha flera orsaker, exempelvis uppgiftens 
komplexitet, instruktionernas detaljgrad eller regionernas tolkning av uppgiften. 
Variation kan inte förklaras av regionernas geografiska läge, då närliggande 
regioner redovisar olika antal åtgärder och åtgärdstyper.

 I tabell 2 nedan redovisas regionernas uppskattade kvadratmeterkostnader 
per år och den totala ytan för fem vägtyper. Genom att multiplicera 
årskostnaden per kvadratmeter med den totala ytan i respektive region 
aggregeras det totala medelsbehovet för respektive region.

Tabell 2. Årskostnader och vägyta per vägtyp

Vägtyp

 Region 

VST

VMN

VM

VN

VSÖ

VVÄ (S)

VVÄ (M)

VVÄ (V) 1

1B

Årskostnad/m2

6,1

3,9

5,6

7,1

4,1

3,8

3,0

4,7

1B

Yta (1000 m2)

4804

6941

18585

22074

15230

11183

11183

11183

2B

Årskostnad/m2

6,9

4,3

5,6

7,8

4,5

0,0

4,0

6,3

2B

Yta (1000 m2)

3149

7928

19651

22953

17205

16733

16733

16733

3B

Årskostnad/m2

9,7

6,5

8,1

9,9

5,9

4,4

4,4

8,8

3B

Yta (1000 m2)

1441

5185

10405

4502

11264

10239

10239

10239

4B

Årskostnad/m2

9,9

8,2

7,5

10,1

5,8

4,4

4,6

7,6

4B

Yta (1000 m2)

1750

8970

7817

3962

9692

11778

11778

11778

5B

Årskostnad/m2

16,1

9,7

7,9

15,5

7,1

5,8

5,5

9,4

5B

Yta (1000 m2)

4097

7655

2707

567

7079

11974

11974

11974





Källa: Riksrevisionens bearbetning av Vägverkets underlag

Metoden för redovisning till Vägverkets huvudkontor skiljer sig åt mellan 
regionerna. Två typer av standarddokument har använts. I ena typen av 
dokument har det funnits möjlighet att ange kriterium för när en åtgärd 
ska inträffa, detta har endast angetts i underlag från en av regionerna. Att 
regionerna använt olika typer av dokument samt att de har fyllts i på olika 
sätt tyder på att instruktionen för uppgiften ej varit helt enhetlig och tydlig. 
Alternativt har de haft möjlighet att fritt välja form för redovisning. Det finns 
inte heller någon enhetlig struktur för precisering av innehållet i den angivna 
åtgärden, exempelvis avseende kvalitet och typ. Detta gör att det utifrån 
underlagsmaterialet från regionerna blir komplicerat att jämföra regionernas 
uppskattningar. En region med höga kostnader kan till exempel arbeta mer 
långsiktigt, detta framgår inte av regionernas underlag.



Bilaga 3. Eftersatt underhåll, begreppsdefinitioner

Figur 1. Fördelningen av eftersläpning på belagd väg 2007 (mkr).

Källa Vägverket

Vägverket definierar bristtyperna enligt följande.

1 Längsled stora, avser jämnhet i längsled på högtrafikerade vägar. Vägverket 
mäter tillståndet med måttet IRI som hämtas från vägytemätningar.

2 Längsled små, avser jämnhet i längsled på lågtrafikerade vägar. Vägverket 
mäter tillståndet med måttet IRI som hämtas från vägytemätningar.

3 Tvärled breda, avser jämnhet i tvärled på breda vägar. Vägverket mäter 
tillståndet med måttet spårdjup som hämtas från vägytemätningar.

4 Tvärled smala, avser jämnhet i tvärled på smala vägar. Vägverket mäter 
tillståndet med måttet spårdjup som hämtas från vägytemätningar.

5 Tvärfall , avser vägens lutning i tvärled. Vägverket mäter tillståndet med 
vägytemätningar och måttet tvärfall. Vägverket mäter dock i regel endast 
ett av vägens körfält.

6 Ytskador, avser sammanhängande förändringar i vägbeläggningens textur. 
Tidigare har Vägverket samlat data om ytskador från regionerna, genom 
enkäter. Idag används det nya måttet megatextur som indikator för 
ytskador. Vägverket saknar dock prognosmodeller för de nya måtten, 
vilket försvårar för generallisering av data. 

6000500040003000200010000Längsled storaLängsled småTvärled bredaTvärled smalaTvärfallYtskadorAvvattningBärighetGrundpaket driftBristtyper

7 Avvattning, avser vägens förmåga att leda vatten bort från vägyta och 
vägkropp. En god avvattningsförmåga kräver exempelvis tillräckligt tvärfall, 
fungerande vägtrummor och diken. 

8 Bärighet, avser vägens bärande kapacitet. Bärighet mäts genom manuella 
inventeringar vid respektive region. Den senaste inventeringen gjordes 
2002/2003.

9 Grundpaket drift, avser löpande, vidmakthållande åtgärder. Exempelvis 
lagning av potthål, fyllning av sprickor, dikning och så vidare. 



Bilaga 4. Enkätstudie 2009-04-30

Riksrevisionens genomförde en enkätundersökning med projektledare beläggning. 
Det var en totalundersökning och 28 av 30 projektledare deltog. I 
denna bilaga redovisas svaren från 14 frågor. Svaren från enkätundersökningen 
ska ses som en del den totala bedömningen. Svaren från projektledarna 
redovisas per fråga i tabell, diagram och efterföljande text. 

1 Vägverket har fungerande rutiner för att utbilda i olika beläggningsmetoder. 
Jag instämmer:

Svarsalternativ

Antal

Helt

1

I hög grad

3

Delvis

10

I liten grad

8

Inte alls

5

Vet ej

1





Endast fyra projektledare instämmer (helt eller i hög grad) i påståendet att 
Vägverket har fungerande rutiner för att utbilda i olika beläggningsmetoder. 
Tio håller delvis med och tretton håller inte med om påståendet (i liten grad 
eller inte alls). 

2 Trafiksäkerheten påverkas av val av beläggningsmaterial. Jag instämmer:

Svarsalternativ

Antal

Helt

2

I hög grad

8

Delvis

12

I liten grad

5

Inte alls

1

Vet ej

0





14121086420Helt + 
i hög gradDelvisI liten grad+ inte allsVet ej
14121086420HeltI hög gradDelvisI liten gradInte alls

Spridingen i projektledarnas svar är anmärkningsvärd och indikerar att det 
saknas en gemensam uppfattning om beläggningars betydelse för trafiksäkerheten. 
Vägverket har inte fastställt på vilket sätt trafiksäkerheten påverkas 
av beläggningsunderhåll. 

3 Vägytemätningar ger tillräcklig information för att bedöma vägnätets 
tillstånd. Jag instämmer:

Svarsalternativ

Antal

Helt

0

I hög grad

0

Delvis

15

I liten grad

5

Inte alls

8

Vet ej

0





Vägverkets projektledare beläggning tycks vara överens om att vägytemätningar 
inte ger tillräcklig information för att bedöma tillståndet. Uppfattningarna 
om hur mycket information som vägytemätningarna ger skiftar dock. 
De operativt tillgängliga tillståndsmått som vägytemätningarna ger i dag är, 
enligt projektledarna, inte tillräckliga för att beskriva vägnätets tillstånd. De 
måste kompletteras med andra underlag (manuella besiktningsmetoder).

4 Jag arbetar direkt i projektledningssystemet (PLS). Jag instämmer:

Svarsalternativ

Antal

Helt

7

I hög grad

7

Delvis

7

I liten grad

3

Inte alls

4

Vet ej

0





Den övergripande bilden är att projektledarna tillämpar olika metoder för att lagra 
fakturor och styra pågående projekt. Konsekvensen av detta är att projektledningssystemet 
inte kan användas för gemensam uppföljning av pågående verksamhet. 
Vidare minskar möjligheten för gemensamma redovisningsmetoder.

1614121086420HeltI hög gradDelvisI liten gradInte alls
876543210HeltI hög gradDelvisI liten gradInte alls

5 Data i underhållsmanagementsystemet (PMS) håller hög kvalitet. 
Jag instämmer:

Svarsalternativ

Antal

Helt

1

I hög grad

4

Delvis

15

I liten grad

5

Inte alls

0

Vet ej

3





Fem projektledare instämmer (helt eller i hög grad) om påståendet att data 
i PMS håller hög kvalitet. En majoritet, 20 av projektledarna, är kritiska till 
kvaliteten i data från PMS, men ingen tycker att den ”inte alls” håller hög 
kvalitet. I tabellen har svarsalternativen i liten grad och delvis slagits ihop.

6 Data i den nationella vägdatabasen (NVDB) håller hög kvalitet. 
Jag instämmer:

Svarsalternativ

Antal

Helt

0

I hög grad

5

Delvis

5

I liten grad

7

Inte alls

5

Vet ej

6





Det råder delade meningar bland projektledarna om kvaliteten i data från 
den nationella vägdatabasen. Tolv projektledare beläggning anser att data 
från den nationella vägdatabasen i liten grad eller inte alls håller hög kvalitet. 
Endast fem av projektledarna instämmer i hög grad att NVDB-data håller 
hög kvalitet. 

2520151050Helt+
I hög gradDelvis +
I liten gradVet ej
876543210HeltI hög gradDelvisI liten gradInte allsVet ej

7 Vägverkets gemensamma målstandardnivåer för belagd väg är tydligt 
uttalade. Jag instämmer:

Svarsalternativ

Antal

Helt

2

I hög grad

3

Delvis

11

I liten grad

6

Inte alls

2

Vet ej

4





Spridningen i projektledarnas svar indikerar att målstandardnivåerna inte 
förankrats i Vägverkets regioner. Fem projektledare instämmer (helt eller i 
hög grad) om påståendet att det finns tydlig målstandard för belagd väg. 
Åtta håller inte alls med om påståendet. De flesta uppger att målstandarden 
endast delvis är tydligt uttalad eller har svarat att de inte vet.

8 Mitt inflytande över valet av underhållsobjekt är stort. Jag instämmer:

Svarsalternativ

Antal

Helt

9

I hög grad

12

Delvis

4

I liten grad

3

Inte alls

0

Vet ej

0





21 av projektledarna (75 procent) instämmer (helt eller i hög grad) i påståendet 
om att deras inflytande över valet av underhållsobjekt är stort. 
Enkätstudien visar att det i stor utsträckning är beläggningsprojektledarna 
som ansvarar för valet av beläggningsobjekt. Svaren från de övriga sju kan 
förklaras av att projektledare i region Skåne och region Norr tillämpar andra 
system för prioritering av objekt. I region Skåne upphandlas underhåll av 
belagd väg i funktionsavtal och region Norr har sedan länge haft mer centraliserad 
former för prioritering av underhållsobjekt. 

121086420HeltI hög gradDelvisI liten gradInte allsVet ej
14121086420HeltI hög gradDelvisI liten gradInte allsVet ej

9 Jag var involverad i utformandet av beläggningsstrategier för statusquo- 
kostnadsberäkningar. Jag instämmer:

Svarsalternativ

Antal

Helt

1

I hög grad

2

Delvis

4

I liten grad

6

Inte alls

12

Vet ej

3





Endast 7 av beläggningsprojektledarna (25 procent) var delaktiga (helt, i 
hög grad eller delvis) i utformandet av beläggningsstrategier för statusquo-
kostnader. Detta trots att de kostnader som regionerna redovisat bygger på 
tillståndet och kostnaderna för att åtgärda brister i hela regionen (inklusive 
alla beläggningsprojektledare). De underlag som Vägverket tillämpat tycks 
således i stor utsträckning sakna förankring hos de projektledare som prioriterar, 
planerar och utvärderar beläggningsarbetet.

10 Data i vägunderhållsdata (VUH) är tillförlitliga. Jag instämmer:

Svarsalternativ

Antal

Helt

0

I hög grad

6

Delvis

18

I liten grad

3

Inte alls

0

Vet ej

1





Omkring 20 procent av projektledarna anser att data i Vägunderhållsdata är 
tillförlitliga. Majoriteten anser att data från systemet delvis eller i liten grad 
är tillförlitlig

14121086420HeltI hög gradDelvisI liten gradInte allsVet ej
20181614121086420HeltI hög gradDelvisI liten gradInte allsVet ej

11 Jag deltar i regionens bedömning av kostnader för att åtgärda briststräckor (eftersläpning) som skickas till huvudkontoret. Jag instämmer:

Svarsalternativ

Antal

Helt

0

I hög grad

4

Delvis

10

I liten grad

7

Inte alls

4

Vet ej

3





De flesta (85 procent) av projektledarna uppger att de, i liten grad eller inte 
alls deltagit i kostnadsberäkningarna. Detta trots att det är projektledarna 
som själva väljer objekt, åtgärdsstrategi, beläggningstyp och åtgärdsintervall. 
Svaren antyder att Vägverkets modell för kostnadsberäkningar har betydande 
brister i tillförlitlighet.

12 Erfarenhetsutbytet mellan Vägverkets regioner är tillfredsställande. 
Jag instämmer:

Svarsalternativ

Antal

Helt

1

I hög grad

5

Delvis

12

I liten grad

8

Inte alls

1

Vet ej

1





Svaren från enkäten visar att 75 procent av projektledare beläggning tycker 
att erfarenhetsutbytet endast delvis och i liten grad är tillfredsställande. 
Endast 6 projektledare uppger att erfarenhetsutbytet mellan regionerna är 
tillfredsställande. Detta bekräftas av intervjuer.

121086420HeltI hög gradDelvisI liten gradInte allsVet ej
14121086420Helt +
I hög gradDelvisI liten grad+ Inte allsVet ej

13 Vilka underlag eller tillståndsmått ligger till grund för prioriteringen av 
underhållsinsatser i din region?

I Riksrevisionens webbenkät fick projektledare beläggning vid Vägverket i 
uppgift att värdera betydelsen av olika underlag till prioritering av underhållsinsatser. 
Syftet med enkätfrågan var att se om det finns en samstämmighet 
om olika parametrars betydelse för underhållsbeslut mellan projektledare i 
Vägverket. En spridning mellan svaren tyder på att Vägverket delvis saknar 
gemensamma utgångspunkter för att prioritera underhållet av belagd väg. 

 Listan med underlag/parametrar kvalitetssäkrades och kompletterats 
av en beläggningsprojektledare vid Vägverket innan enkäten skickades ut. I 
figuren nedan redovisas hur Riksrevisionens enkät var utformad.

Figur 2. Utdrag ur Riksrevisionens enkät

Källa: Riksrevisionens enkät 2009-04-30

ÅDTAndel tung trafikPriokartaTid sedan senaste åtgärdDriftprojektledarens synpunkterEgna inventeringarKonsultinventeringarSamhällsekonomisk bedömningSamhällsekonomisk kalkylTvärfall (PMS)
Tvärfall (Manuellt)
IRI (PMS)
Spår (PMS)
AvvattningsförmågaBorrprovBärighetsmätningarKanthängPlastiska deformationerKrackeleringar och sprickorStensläpp/strippingAnnatFråga 18. Vilka underlag eller tillståndsmått ligger till grund för 
prioriteringen av underlagsinsatser i din region?
1 2 3 4 5AnvändsejAnvändsalltidMarkera endast ett svar per rad. 
I den stigande skalan1-5 represemnterar 
1 = Används ej och 5= Används alltid1 2 3 4 5

Figuren visar hur Vägverkets beläggningsprojektledare besvarade Riksrevisionens 
enkät genom att välja 1-5, där 1 representerar ”används ej” och 5 
representerar ”används alltid”

 Projektledarnas svar presenteras i diagrammet nedan. Diagrammet visar 
spridningen mellan projektledarnas värderingar av olika underlags betydelse 
för beläggningsbeslut. För 12 av 21 underlag finns både svar 1 (används aldrig) 
och svar 5 (används alltid). Detta innebär exempelvis att några projektledare 
anger att Tvärfall alltid används för prioritering av underhållsåtgärder, 
medan andra uppger att de aldrig utgår från tvärfall i sin bedömning.

Figur 3. Projektledare beläggnings värdering av olika underlags betydelse för prioritering 
av åtgärd

Källa: Riksrevisionens enkätundersökning.

Svaren indikerar att prioritering av underhållsobjekt är starkt beroende av 
vem som gör bedömningen. Vägverket tycks inte tillämpa gemensamma 
bedömningsgrunder eller riktlinjer för hur underhållsobjekt ska prioriteras. 
Ett undantag från spridningen i projektledarnas värdering gäller trafikvolym 
(ÅDT) som alltid används enligt 83 procent av beläggningsprojektledarna. 

ÅDTAndel tung trafikPriokartaTid sedan senaste åtgärdDriftprojektledarens synpunkterEgna inventeringarKonsultinventeringarSamhällsekonomisk bedömningSamhällsekonomisk kalkylTvärfall (PMS)
Tvärfall (Manuellt)
IRI (PMS)
Spår (PMS)
AvvattningsförmågaBorrprovBärighetsmätningarKanthängPlastiska deformationerKrackeleringar och sprickorStensläpp/strippingAnnat0% 20% 40% 60% 80% 100%
Används aldrigAnvänds sällanAnvänds iblandAnvänds oftaAnvänds alltid

Riksrevisionen har kontrollerat för spridningen inom regioner och funnit 
att variationerna är stora även inom regioner. Svaren från enkäten kan inte 
med säkerhet tolkas som att Vägverkets projektledare prioriterar olika i sitt 
praktiska arbete. Men enkäten tyder på att det saknas gemensamma riktlinjer 
och utgångspunkter för detta. Vilket sannolikt får effekter i det praktiska 
arbetet.324 

324 Vi är medvetna om att det kan finnas skäl att olika parametrar kan ha olika betydelse beroende 
på klimatfaktorer och markförhållanden




