






















RiR 2009:06
Energideklarationer – 
få råd för pengarna

ISBN 978 91 7086 180 2
RiR 2009:06
Tryck: Riksdagstryckeriet, Stockholm 2009

Till regeringen Datum: 2009-05-07
Dnr: 31-2008-1486
Energideklarationer – få råd för pengarna
Riksrevisionen har granskat statens införande av energideklarationer. Resultatet av granskningen redovisas i denna granskningsrapport.
 Företrädare för Regeringskansliet, Boverket, Styrelsen för ackreditering 
och teknisk kontroll samt Statens energimyndighet har fått tillfälle att faktagranska och i övrigt lämna synpunkter på utkast till rapport.
 Rapporten överlämnas till regeringen i enlighet med 9 § lagen 
(2002:1022) om revision av statlig verksamhet m.m. Rapporten överlämnas 
samtidigt till Riksrevisionens styrelse.
 Rapporten innehåller slutsatser och rekommendationer som avser 
regeringen och Boverket. Riksrevisionen kommer att följa upp granskningen.
 Riksrevisor Claes Norgren har beslutat i detta ärende. Revisionsledare 
Adam Sandebring har varit föredragande. Biträdande granskningsenhetschef 
Hans Folkesson och revisionsdirektör Fredrik Engström har medverkat vid den 
slutliga handläggningen.
Claes Norgren Adam Sandebring
För kännedom:
Näringsdepartementet 
Miljödepartementet
Utrikesdepartementet
Boverket
Statens energimyndighet 
Styrelsen för ackreditering och 
teknisk kontroll


Innehåll
Sammanfattning 7
1 Granskningens bakgrund och inriktning 13 
1.1 Motiv till granskning 14 
1.2 Syfte och revisionsfrågor 14 
1.3 Bedömningsgrunder 15 
1.4 Metod och avgränsningar 16 
1.5 Granskningsobjekt 17 
1.6 Rapportens disposition 17
2 Lagstiftningens syfte och ansvarsfördelning 19 
2.1 Övergripande syfte och mål 19 
2.2 Ansvarsfördelning 20
3 Genomförandeprocessen 23 
3.1 En långdragen genomförandeprocess 23 
3.2 Bristande tillgång på experter 25 
3.3 Få byggnader har energideklarerats i tid 26 
3.4 Utgifter för fastighetsägarna 26 
3.5 Energibesparingspotential 27
4 Besiktningar och åtgärdsförslag 29 
4.1 Utfallet av energideklarationerna 29 
4.2 Otydligheter i lagstiftningen 33
5 Styrning och uppföljning 37 
5.1 Otydliga mål 37 
5.2 Bristande systemöversikt och styrning 38 
5.3 Bristande uppföljning 39 
5.4 Uppdrag och utredningar 40
6 Kontroll och tillsyn 43 
6.1 Kvalitetssäkring av deklarationerna 43 
6.2 Tillsyn av om deklaration upprättats 45
7 Slutsatser och rekommendationer 47 
7.1 Regeringen och myndigheterna har inte gett goda förutsättningar  
 för att uppnå syftet med lagstiftningen om energideklarationer 48 
7.2 Väsentliga problem i myndigheternas tillämpning av lagstiftningen  
 om energideklarationer 51 
7.3 Planerad förändring av EG-direktivet 52 
7.4 Rekommendationer 53
Käll- och litteraturförteckning 55 
Bilaga 1 Vilka byggnader ska energideklareras? 59 
Bilaga 2 EG-lagstiftning med anknytning till energiaspekter i bebyggelsen 61 
Bilaga 3 Otydligheter i lagstiftningen 63 
Bilaga 4 Certifiering och ackreditering 69 
Bilaga 5 Utdrag ur Sveriges Kommuner och Landstings cirkulär 08:62 71


7 RIKSREVISIONENEnergideklarationer – få råd för pengarna
 Sammanfattning
Från och med årsskiftet 2008/09 ska de flesta större byggnader och alla 
enfamiljshus som säljs vara energideklarerade. Kravet på energi deklarationer 
i Sverige är en del av genomförandet av Europa parlamentets och rådets 
direktiv 2002/91/EG om byggnaders energiprestanda. Målet med direktivet 
om byggnaders energiprestanda är att främja en förbättring av byggnaders 
energiprestanda. Samtidigt ska hänsyn tas till utomhusklimat, lokala förhållanden samt till krav på inomhusklimat och kostnads effektivitet.
 Riksdagen antog 2006 ett nytt mål för energieffektivisering i bebyggelsen: Den totala energi användningen per uppvärmd areaenhet i bostäder och 
lokaler ska minska. Minskningen bör vara 20 procent till år 2020 och  
50 procent till år 2050.
 Energieffektiviseringsutredningen anger att energi användningen i  
bostäder och lokaler utgör en tredjedel av Sveriges slutliga energianvändning. Den framhåller vidare att det finns en stor potential för energieffektiviseringar i befintliga byggnader, cirka 13 TWh fjärrvärme och bränslen 
respektive cirka 11 TWh el i slutlig energi till 2016. Enligt utredningen finns 
det också indikationer på att endast i genomsnitt cirka 15 procent av de för 
fastighetsägarna lönsamma åtgärderna faktiskt genomförs.
 Energi deklarationen är ett styrmedel som ska främja en minskning 
av byggnaders energi användning. Om det behövs för att upprätta energideklarationen ska byggnaden först besiktigas av en oberoende expert. I de 
fall byggnaden har energibesparingspotential ska experten sedan lämna 
förslag på kostnadseffektiva energi effektiviserings åtgärder. Genom att få 
sådana förslag ska fastighetsägaren bli mer benägen att genomföra dessa 
investeringar. 
 För vissa byggnadskategorier, till exempel flerbostadshus, ska energideklarationen hållas tillgänglig för allmänheten på en väl synlig plats i byggnaden. Att hyresgästerna blir informerade om byggnadens energi användning 
i förhållande till liknande byggnader ska få dem att ställa krav på fastighetsägaren att genomföra möjliga energi effektiviseringar.
 Riksrevisionen har granskat om regeringen och ansvariga myndigheter 
har gett goda förutsättningar för att systemet med energideklarationer ska 
kunna främja energieffektiviseringar. Riksrevisionen har även bedömt om 
myndigheternas tillämpning av regelverket styr mot de övergripande målen 
på området.

8RIKSREVISIONEN Energideklarationer – få råd för pengarna
Riksrevisionens granskning visar att regeringen och ansvariga myndigheter inte 
har gett tillräckligt goda förutsättningar för att syftet med energi deklarationerna 
ska uppnås. Väsentliga problem med myndigheternas tillämpning av lagstiftningen har också framkommit i granskningen.
 Få råd för pengarna
Det främsta syftet med energideklarationerna är att främja fastighetsägarnas 
investeringar i energi effektiviserande åtgärder. En stor andel, 48 procent, av 
alla deklarationer innehåller dock inte några rekommendationer om åtgärder. 
Det är alltså få råd som fastighetsägarna får för sina pengar.
 I 25 procent av deklarationerna har byggnaderna dessutom besiktigats 
utan att åtgärdsförslag har lämnats. Och i 7 procent av deklarationerna har 
rekommendationer om energieffektiviserande åtgärder lämnats utan att 
byggnaden har besiktigats. Den senare gruppen av deklarationer ska inte få 
finnas enligt lagstiftningen. I båda dessa fall, vilka sammanlagt uppgår till 32 
procent av deklarationerna, kan fastighetsägarnas nytta av deklarationerna i 
förhållande till det pris som de har betalat för dem ifrågasättas.
 Förseningar i genomförande och tillämpning
Det svenska genomförandet av EG-direktivet och tillämpningen av regelverket är kraftigt försenat. Den långdragna lagstiftnings processen har medfört 
att det har varit ont om tid för att bygga upp ett system för energideklarationerna och för att deklarera alla de byggnader som omfattas av bestämmelserna. Dessutom uppskattar Boverket att fastighetsägarnas utgifter för 
energi deklarationerna är betydande – cirka 700 miljoner kronor per år. 
 Förseningarna i direktivets genomförande har lett till att otydligheter i 
regelverket inte uppmärksammas och åtgärdas. Otydligheterna har medfört problem med tillämpningen, till exempel att få deklarationer innehåller 
rekommendationer. Att sådana problem inte uppmärksammas i tid kan få 
konsekvensen att tillämpningen inte styr mot de övergripande målen på 
området. Detta kan i sin tur leda till att systemets effektivitet och legitimitet 
försämras.

9 RIKSREVISIONENEnergideklarationer – få råd för pengarna
 Otydligheter kring besiktning och rekommendationer
I dag finns det oklarheter i den svenska lagstiftningen om såväl besiktningsbegreppet som när en byggnad behöver besiktigas. Det är också oklart när 
energiexperterna ska lämna åtgärdsförslag. Oklarheterna avser såväl lagen 
och förordningen som Boverkets föreskrifter om energideklarationer. 
 Frågan om byggnaderna ska besiktigas eller inte påverkar både deklarationernas kvalitet och priset för att upprätta en deklaration. Å ena sidan 
kan en besiktning vara nödvändig för att en energiexpert ska kunna kontrollera fastighetsägarens uppgifter om byggnadens energiförbrukning och för 
att kunna bedöma vilka specifika åtgärdsförslag som är kostnadseffektiva. 
Å andra sidan kan en deklaration med besiktning antas vara dyrare än en 
deklaration utan besiktning. 
 Drygt två tredjedelar av deklarationerna har föregåtts av besiktning, och 
endast hälften innehåller åtgärdsförslag.
 För en tredjedel av deklarationerna kan fastighetsägarnas nytta ifrågasättas. Denna kategori består främst av deklarationer där byggnaden har 
besiktigats men ingen rekommendation har lämnats. I vissa fall kan detta 
vara motiverat, om experten behöver kontrollera fastighetsägarens inlämnade uppgifter om byggnadens energiprestanda. Men om dessa uppgifter 
inte behöver kontrolleras har fastighetsägaren betalat mer än nödvändigt 
för att upprätta deklarationen. Kategorin består också till en mindre del av 
deklarationer där ingen besiktning genomförts men rekommendationer ändå 
har lämnats, vilket direkt strider mot regelverket. 
 Problemen som uppstått till följd av otydligheterna i lagstiftningen har 
varit kända under en längre tid. Trots det har vare sig regeringen eller Bo-
verket agerat för att förtydliga regelverket.
 Regeringens styrning är inte kopplad till de  
 övergripande målen
Riksdagen har beslutat om övergripande mål för energieffektiviseringen i 
byggnadsbeståndet. Regeringen har inte brutit ned riksdagens övergripande 
mål för energieffektivisering i byggnader till uppföljningsbara delmål för 
energi deklarationerna. Avsaknaden av uppföljningsbara delmål från regeringen försämrar möjligheten att följa om energideklarationerna bidrar till 
uppfyllelsen av riksdagens övergripande mål på området. 

10RIKSREVISIONEN Energideklarationer – få råd för pengarna
 Bristande ansvarsfördelning
Regeringen har inte gett någon myndighet det övergripande ansvaret för 
systemet med energideklarationer. Ett flertal myndigheter och departement 
har avgränsade ansvarsområden inom energideklarationssystemet. Detta 
medför en risk för att system övergripande problem faller mellan stolarna. 
 Det är oklart vilken myndighet som har ansvar för att stödja kommunerna i deras tillsyn. Det otydliga ansvaret medför en risk för att tillsynen blir 
nedprioriterad av kommunerna och att det uppstår omotiverade skillnader i 
tillsynsnivåer. 
 Energideklarationssystemet överlappar andra styrmedel 
Energi deklarationerna har hittills inte samordnats med andra statliga styrmedel för att öka energieffektiviseringen i det befintliga byggnads beståndet. 
Sådana styrmedel är till exempel den delvis statligt finansierade kommunala 
klimat- och energirådgivningen samt statliga bidrag och skattelättnader. 
Samordnings bristerna mellan energideklarationerna och andra statliga styrmedel kan medföra suboptimering av de samlade statliga insatserna.  
I energi propositionen våren 2009 föreslår regeringen dock samordning mellan energi deklarationerna, en föreslagen webbaserad rådgivningsportal och 
det föreslagna ROT-avdraget. 
 Certifierings- och ackrediteringssystemet uppfyller inte  
 sitt syfte
Sverige har ett, i jämförelse med andra medlemsstater inom EU, komplicerat 
system för att säkerställa energiexperternas oberoende och kompetens. 
Systemet bygger på att Swedac ackrediterar certifieringsorgan för experter 
och de kontrollorgan vilka experterna är verksamma i. Den svenska lagstiftningen går längre än direktivets minimikrav genom kraven på certifiering och 
ackreditering. 
 Riksrevisionens bearbetning av data från Boverket indikerar att det, trots 
kraven på certifiering och ackreditering, finns problem med deklarationernas 
kvalitet och experternas oberoende. Ingen myndighet genomför systematiska kontroller av innehållet i energi deklarationerna. Det finns även indikationer på brister i vissa experters oberoende gentemot fastighetsägarna 
och på att vissa experter säljer andra produkter som en del av deklarationsupprättandet.

11 RIKSREVISIONENEnergideklarationer – få råd för pengarna
 Systemet med certifiering och ackreditering har inget eget syfte, utan 
finns till för att säkerställa kvaliteten på energideklarationerna och experternas oberoende. Det finns indikationer på att det svenska systemet i dess 
nuvarande form inte säkerställer deklarationernas kvalitet. 
 Bristande uppföljning
Det sker ingen återkommande uppföljning av energideklarationernas innehåll och systemets funktionssätt. Det sker inte heller någon regel bunden 
uppföljning av vilka investeringar som kommer till stånd efter att en energideklaration har genomförts. Vidare följer ingen statlig aktör fastighetsägarnas utgifter för att upprätta energi deklarationer och deras utgifter för att 
genomföra de energibesparande investeringarna.
 Det har bidragit till att varken regeringen eller någon myndighet har överblick av hur systemet med energideklarationer har utvecklats. Regeringen 
saknar därmed information för att analysera energi deklarationernas nytta.
 Avsaknaden av återkommande uppföljning och utvärdering av fastighetsägarnas utgifter för att upprätta energideklarationer och för att genomföra 
energibesparande investeringar, samt vilka besparingar som investeringarna 
lett till, omöjliggör en utvärdering av energi deklarationernas nuvarande och 
framtida effektivitet. Utan denna information går det inte att följa om energideklarationerna bidrar till att uppfylla riksdagens övergripande mål.
 Kommunerna har uppmanats att inte utöva tillsyn
Sveriges försenade genomförande av EG-direktivet har lett till att få byggnader har deklarerats inom EU:s tidsgräns. Detta har bland annat inneburit att 
Sveriges Kommuner och Landsting med regeringens goda minne uppmanat 
kommunerna att inte utöva den lagstadgade tillsynen av energideklarationerna. Regeringen har alltså medverkat till att Sveriges Kommuner och Landsting uppmanar kommunerna att inte följa den lag som riksdagen beslutat. 
Detta kan undergräva systemets legitimitet.

12RIKSREVISIONEN Energideklarationer – få råd för pengarna
 Rekommendationer till regeringen
•	 Se	till	att	EG-direktiv	genomförs	i	tid.	Förseningar	i	genomförandet	kan	 
 medföra att regelverket tillämpas på ett förhastat och ogenomtänkt sätt. 
 Detta kan leda till bristande legitimitet och effektivitet i tillämpningen.
•	 Förtydliga	och	förenkla	regelverket	i	alla	led	(lagen,	förordningen	och	 
 föreskrifterna) så att de blir inbördes konsekventa.
•	 Formulera	uppföljningsbara	delmål	för	energi	deklarationerna	utifrån riksdagens mål för energieffektivisering i bebyggelsen och förtydliga 
 ansvarsfördelningen på området. Peka ut en centralt ansvarig myndighet  
 för energideklarationerna. Ge den myndigheten i uppgift att stödja kommunernas tillsyn så att den blir likformig över hela landet.
•	 Se	till	att	energideklarationerna	samordnas	med	andra	insatser,	till	 
 exempel olika stöd och statligt finansierade kommunala energi- och  
 klimat rådgivare.
•	 Säkerställ	deklarationernas	kvalitet	och	experternas	oberoende.	Ge	även	 
 den centralt ansvariga myndigheten i uppdrag att regelbundet följa upp  
 deklarationernas kvalitet och hur stora besparingar de leder till, samt  
 fastighetsägarnas utgifter för energi deklarationer och investeringar.  
 Använd de befintliga medel som finns för uppföljning av energianvändning.
 Rekommendationer till Boverket
•	 Förtydliga	föreskrifterna	och	de	allmänna	råden	vad	avser	besiktning	och	 
 åtgärdsförslag.
•	 Se	till	att	registret	för	energideklarationer	kan	användas	för	att	få	 
 uppgifter och underlag för uppföljning och utvärdering av energideklarationernas effekter på energianvändning. Följ upp vilka  
 rekommendationer som får genomslag hos fastighetsägarna. 

13 RIKSREVISIONENEnergideklarationer – få råd för pengarna
1 Granskningens bakgrund och inriktning
Från och med årsskiftet 2008/09 ska de flesta större byggnader och alla 
enfamiljshus som säljs vara energideklarerade (se bilaga 1). Kravet på energideklarationer i Sverige är en del av genomförandet av Europa parlamentets 
och rådets direktiv 2002/91/EG om byggnaders energiprestanda.
 Energi deklarationen är ett styrmedel som ska främja en minskning av 
byggnaders energi användning. Vid upprättandet av en energideklaration ska 
fastighetsägaren anlita en oberoende energiexpert. Experten ska få grundläggande uppgifter om byggnaden och dess energiförbrukning av fastighetsägaren. Utifrån dessa uppgifter ska han bedöma om en besiktning bör 
genomföras. Om experten avser att lämna förslag på energi effektiviserande 
och kostnadseffektiva åtgärder måste byggnaden först besiktigas. Genom att 
få förslag på kostnadseffektiva åtgärder ska fastighetsägaren bli mer benägen göra investeringar som ger energivinster. Deklarationen ska registreras i 
Boverkets register av den oberoende experten. 
 Ägare av bland annat flerbostadshus ska även på en väl synlig plats 
anslå ett intyg om att deklaration upprättats. Avsikten med intyget är att 
till exempel hyresgäster ska ställa krav på fastighetsägaren att vidta energieffektiviserande åtgärder.
 Energieffektiviseringsutredningen anger att energi användningen i bostäder och lokaler utgör en tredjedel av Sveriges slutliga energi användning. Den 
framhåller vidare att det finns en stor potential för energi effektiviseringar i 
befintliga byggnader, cirka 13 TWh fjärrvärme och bränslen respektive cirka 
11 TWh el i slutlig energi till 2016. Enligt utredningen finns det också indikationer på att endast i genomsnitt cirka 15 procent av de för fastighetsägarna 
lönsamma åtgärderna faktiskt genomförs.1
 Vikten av energieffektivisering uppmärksammas alltmer både i Sverige 
och inom EU. Genom att använda energiresurserna mer effektivt skapas 
förutsättningar för att trygga tillgången på energi till konkurrenskraftiga priser. En ökad energieffektivisering som leder till att energianvändningen kan 
minska är också en förutsättning för att minska beroendet av fossila bränslen för att ställa om energisystemet i en mer hållbar riktning. En ökad effektivisering skapar också en god grund för Sveriges internationella agerande i 
förhandlingar om nya åtaganden för att minska utsläppen av växthusgaser. 
Vidare innebär en effektivare energianvändning att resurser frigörs för andra 
ändamål.
1 Prop. 2008/09:163 s. 119, 129, 165, jfr SOU 2008:110 s. 154.

14RIKSREVISIONEN Energideklarationer – få råd för pengarna
1.1 Motiv till granskning
Ett direktiv föreskriver resultat som varje medlemsstat i EU ska förverkliga 
i det egna landet inom ramen för den nationella lagstiftningen. Direktiven 
måste genomföras (eller annorlunda uttryckt införlivas) i nationell lagstiftning. I princip överlåter direktiven till medlemsstaterna att bestämma form 
och tillvägagångssätt för genomförandet.2
 Senaste tidpunkt för medlemsstaterna att genomföra direktivet om byggnaders energiprestanda i nationell lagstiftning var den 4 januari 2006. Di-
rektivet genomfördes i svensk lagstiftning genom nio svenska författningar. 
Huvuddelen, främst lagen (2006:985) om energideklaration för byggnader, 
genomfördes den 1 oktober 2006.3 Det var mer än ett halvår efter den av EU 
beslutade sista genomförandetidpunkten. 
 Medlemsstaterna får dock enligt direktivet ”på grund av bristande tillgång 
på kvalificerade och/eller auktoriserade experter” ta ytterligare tre år på sig 
för att fullt ut tillämpa direktivets bestämmelser om bland annat energideklarationer. Om medlemsstaterna utnyttjar denna möjlighet ska de underrätta kommissionen och tillhandahålla tillbörlig motivering tillsammans 
med en tidsplan för det fortsatta genomförandet av direktivet.4 Sverige har 
utnyttjat denna frist vilken gick ut den 4 januari 2009. 
 Av cirka 350 000 deklarationspliktiga byggnader var det cirka 50 000 
som hade deklarerats vid utgången av 2008.5 Från och med januari 2009 
tillkommer cirka 50 000 enfamiljshus som säljs och nybyggnationer som ska 
deklareras per år.6
 Utöver att införandet av EU:s lagstiftning är försenat har Riksrevisionen 
i förstudien till granskningen även uppmärksammat problem med bland 
annat betydelsefulla otydligheter i den svenska lagstiftningen och varierande 
kvalitet på deklarationerna.
1.2 Syfte och revisionsfrågor
Granskningen syftar till att bedöma om regeringen och ansvariga myndigheter har gett goda förutsättningar för att systemet med energideklarationer 
ska kunna främja energieffektiviseringar. Den ska även bedöma om myndigheternas tillämpning av regelverket7 styr mot de övergripande målen på 
området.
2 Bernitz och Kjellgren, Europarättens grunder, tredje upplaga, s. 30 f. I denna rapport använder vi termen genomförande i fråga  
 om införlivandet av direktivet i svensk rätt. Vi använder termen tillämpning för användningen av bestämmelser i direktivet eller i  
 den svenska genomförandelagstiftningen.
3 Se EUR-Lex Celex 72002L0091.
4 Artikel 15.1 och 15.2 i Europaparlamentets och rådets direktiv 2002/91/EG av den 16 december 2002 om byggnaders energiprestanda.
5 Boverket, Årsredovisning 2008, s. 106.
6 E-post Boverket 2009-03-27.
7 Med regelverk och lagstiftning menas här direktivet, lagen, regeringsförordningar och myndighetsföreskrifter.

15 RIKSREVISIONENEnergideklarationer – få råd för pengarna
 För att uppfylla syftet ska granskningen besvara följande två revisionsfrågor:
•	 Har	regeringen	och	myndigheterna	gett	goda	förutsättningar	för	att	 
 uppnå syftet med lagstiftningen om energideklarationer?
•	 Finns	det	väsentliga	problem	i	myndigheternas	tillämpning	av	 
 lagstiftningen om energideklarationer, och i så fall vilka?
1.3 Bedömningsgrunder
Granskningens bedömningsgrunder är främst EG-direktivet om byggnaders 
energiprestanda och lagen om energideklarationer.
 Syftet med EG-direktivet om byggnaders energi prestanda är att främja en 
förbättring av energiprestanda i byggnader inom EU. Samtidigt ska hänsyn 
tas till utomhusklimat, lokala förhållanden samt till krav på inomhusklimat 
och kostnadseffektivitet.8 Direktivet fastställer bland annat krav på energicertifiering av byggnader.9 Energicertifiering har i den svenska lagstiftningen 
benämnts som energideklaration.
 Lagen (2006:985) om energi deklarationer för byggnader, som beslutades av riksdagen våren 2006 och trädde i kraft den 1 oktober samma år, är 
en del av det svenska genom förandet av direktivet om byggnaders energiprestanda.10 Lagen syftar till att främja en effektiv energianvändning och en 
god inomhusmiljö i byggnader.11
 Lagen anger bland annat att ägaren till en byggnad ska se till att vissa 
uppgifter om byggnadens energianvändning och inomhusmiljö deklareras 
i en energideklaration. En sådan deklaration ska upprättas när en byggnad 
uppförs. Vidare gäller för vissa byggnader att ägaren ska se till att det alltid 
finns en energi deklaration som inte är äldre än tio år. Det sistnämnda kravet 
gäller inte för en- och två bostads hus som inte hyrs ut, det vill säga flertalet 
småhus. För dessa gäller emellertid att en deklaration ska upprättas när en 
byggnad säljs, om det inte redan finns en deklaration som inte är äldre än tio 
år. Energideklarationen ska upprättas av en oberoende expert och innehålla 
särskilt angivna uppgifter. För vissa byggnadskategorier ska energideklarationen hållas tillgänglig för allmänheten på en väl synlig och framträdande 
plats i byggnaden.12
8 De övriga styrmedel som direktivet fastställer krav på är följande: 1. Den allmänna ramen för en beräkningsmetodik för byggnaders integrerade energiprestanda. 2. Tillämpningen av minimikrav på nya byggnaders energiprestanda. 3. Tillämpningen av  
 minimikrav på energiprestanda i befintliga stora byggnader som genomgår större renoveringar. 4. Regelbundna kontroller av   
 värmepannor och luftkonditioneringssystem i byggnader. Se artikel 1 i Europaparlamentets och rådets direktiv 2002/91/EG. 
9 Medlemsstaterna ska bland annat se till att ett energicertifikat görs tillgängligt för ägaren, eller att ägaren gör ett sådant certifikat  
 tillgängligt för den presumtive köparen eller hyresgästen, när byggnader byggs eller säljs eller hyrs ut. Energicertifikatet ska  
 innehålla referensvärden så att konsumenter kan jämföra och bedöma byggnaders energiprestanda. Certifikatet ska följas av  
 rekommendationer för hur energiprestanda kan förbättras kostnadseffektivt. Energicertifikatet för vissa slags byggnader ska  
 placeras på en för allmänheten framträdande och klart synlig plats. Se artikel 7 i Europaparlamentets och rådets direktiv  
 2002/91/EG.
10 Bet. 2005/06:BoU9 s. 1, rskr. 2005/06:365.
11 Se 1 § lagen (2006:985) om energideklaration för byggnader.
12 Se 4–13 §§ lagen (2006:985) om energideklaration för byggnader. Regeringen föreslår i prop. 2008/09:16 att lagen om energideklaration för byggnader ändras (ny föreslagen 6 a §). Ändringen innebär att en gemensam energideklaration får upprättas för  
 tredimensionella fastigheter i ett byggnadskomplex, om detta har ett gemensamt värmesystem.

16RIKSREVISIONEN Energideklarationer – få råd för pengarna
 En mer generell grund för Riksrevisionens bedömning är budgetlagens 
krav på att en hög effektivitet ska eftersträvas i statens verksamhet. Med 
detta menas att den statliga verksamheten ska bedrivas så att de mål riksdagen har satt uppnås i så hög grad som möjligt inom ramen för tillgängliga 
resurser.13
1.4 Metod och avgränsningar
Granskningen har genomförts med hjälp av flera metoder. Såväl kvalitativa 
data, i form av dokument och intervjuer, som kvantitativa sekundärdata, i 
form av utdrag ur energideklarationsregistret, har använts för att analysera 
energideklarationssystemet. 
 I förstudien identifierades ett antal problem. Problemen identifierades 
dels genom dokumentstudier, dels utifrån intervjuer med företrädare för  
intresseorganisationerna Sveriges energirådgivare, Fastighetsägarna, Sabo 
och Villaägarna. Utifrån dessa problem formulerades granskningens revisionsfrågor. 
 En avgränsning i granskningen är att vi inte utvärderar vilka energieffektiviserings effekter som systemet med energideklarationer har haft. 
Ingen av de ansvariga aktörerna har hittills sammanställt sådan information. 
Granskningens tidsram har inte heller medgett att sådan information kunnat 
samlas in.
 En ytterligare avgränsning är att granskningen inte omfattar någon skattning av hur stora framtida besparingar energideklarationerna kan ge upphov 
till. En sådan skattning är i stor utsträckning beroende av antaganden om 
vilka åtgärder som genomförs på grund av att rekommendationer har lämnats i deklarationerna och om framtida energi priser.
 Analysen berör dels processen kring direktivets genomförande i Sverige, 
dels lagstiftningens tillämpning i praktiken. Den tidsperiod som berörs börjar vid direktivets tillkomst 2002 och slutar våren 2009.
13 Lagen (1996:1059) om statsbudgeten, prop. 1995/96:220 avsnitt 5.1.

17 RIKSREVISIONENEnergideklarationer – få råd för pengarna
1.5 Granskningsobjekt
De huvudsakligen berörda statliga aktörerna är: 
Departement: Näringsdepartementet 
Ansvarigt för att genomföra och tillämpa direktivet och för att styra 
Statens energimyndighet.
Miljödepartementet 
Ansvarigt för att styra Boverket.
Myndigheter: Boverket 
Ansvarigt för att utforma föreskrifter och upprätthålla register över 
energideklarationer.
Styrelsen för ackreditering och teknisk kontroll (Swedac)  
Ansvarig för ackreditering. Ackrediterar de företag som  
certifierar de enskilda energiexperterna och de företag som  
utför energideklarationer.
Statens energimyndighet 
Ansvarig myndighet för energifrågor.
Utöver de huvudsakligen berörda aktörerna berörs även Statsrådsberedningen såsom ansvarig för samordning inom Regeringskansliet av 
genomförande av EG-direktiv, Justitie departementet som delaktigt i utformningen av svenska lagar och förordningar samt Utrikes departementet 
som budgetansvarigt departement för Swedac. Eftersom dessa aktörer har 
begränsade uppgifter i fråga om energideklarationer har granskningen inte 
främst inriktats på dem.
1.6 Rapportens disposition
Rapportens disposition är som följer. Kapitel 1 innehåller information om 
granskningens bakgrund och inriktning. Kapitel 2 behandlar syftet med och 
ansvarsfördelningen inom energideklarationssystemet. Kapitel 3–6 innehåller Riksrevisionens iakttagelser rörande energi deklarationssystemet. Kapitel 
3 handlar om den svenska genomförandeprocessen, kapitel 4 om besiktningar och åtgärdsförslag, kapitel 5 om styrning och uppföljning och kapitel 
6 om kontroll och tillsyn. Kapitel 7 redogör för Riksrevisionens slutsatser och 
rekommendationer. 

18RIKSREVISIONEN Energideklarationer – få råd för pengarna

19 RIKSREVISIONENEnergideklarationer – få råd för pengarna
2 Lagstiftningens syfte och ansvarsfördelning
2.1 Övergripande syfte och mål
2.1.1 EG-direktivet
Grunden för reglerna om energideklarationer läggs i Europa parlamentets 
och rådets direktiv 2002/91/EG om byggnaders energi prestanda.14 Direktivet 
utgör EU:s huvudsakliga rättsliga verktyg för att åstadkomma en helhetssyn 
i arbetet med energieffektivisering i bebyggelsen. Direktivets främsta mål 
är att främja en förbättring av byggnaders energiprestanda. Samtidigt ska 
hänsyn tas till utomhusklimat, lokala förhållanden samt till krav på inomhusklimat och kostnadseffektivitet.15 
 De flesta av direktivets bestämmelser är tillämpliga på alla slags byggnader, oavsett storlek och om de används för boende eller inte. Bestämmelserna kombinerar normgivande styrmedel16 med informations baserade 
styrmedel. Till de sistnämnda hör energideklarationer. 
 Direktivet är ett så kallat minimidirektiv. Medlemsstaterna får besluta 
om mer långtgående regler vid genomförandet av direktivet. Kommissionen 
lämnade i slutet av 2008 ett förslag till medlemsstaterna till ett omarbetat 
direktiv på området. Syftet med omarbetningen är att förtydliga och förenkla 
vissa bestämmelser, utöka direktivets tillämpningsområde och förstärka 
vissa bestämmelser för att öka deras effekter.17
14 I bilaga 2 redovisar vi exempel på andra EG-direktiv med anknytning till energieffektivisering i bebyggelsen.
15 Artikel 1 i Europaparlamentets och rådets direktiv 2002/91/EG. 
16 Till exempel att medlemsstaterna ska fastställa krav på energiprestanda för nya byggnader och för byggnader som genomgår 
 större ombyggnader.
17 Europeiska kommissionen, Communication from the Commission, Explanatory Memorandum, Proposal for a directive of the 
 European Parliament and of the Council on the energy performance of buildings (recast), SEC (2008) 2820-2821, s. 2 f. Enligt 
 kommissionens förslag ska de nya kraven vara införda i nationell lagstiftning till den 31 december 2010 och vara fullt genomförda  
 i nationell lagstiftning till den 31 januari 2012. Kommissionen redovisar att det har varit förseningar i genomförandet av direktivet  
 men att 22 medlemsstater nu har förklarat att de har genomfört bestämmelserna, vilket kommer att utvärderas av kommissionen.  
 Regeringen bedömde i januari 2009 att förhandlingen av förslaget till omarbetat direktiv kommer att påbörjas i rådet under våren  
 och avslutas under hösten 2009. Se Regeringskansliets faktapromemoria 2008/09:FPM57 Omarbetning av direktivet om byggnaders energiprestanda, Näringsdepartementet 2009-01-09. 

20RIKSREVISIONEN Energideklarationer – få råd för pengarna
2.1.2 Riksdagens mål och lagstiftning 
Riksdagen antog 2006 ett nytt delmål för energieffektivisering i bebyggelsen 
under miljökvalitetsmålet God bebyggd miljö:18 
Den totala energianvändningen per uppvärmd areaenhet i bostäder och lokaler 
minskar. Minskningen bör vara 20 % till år 2020 och 50 % till år 2050 i förhållande till användningen 1995. Till år 2020 skall beroendet av fossila bränslen för 
energianvändningen i bebyggelse sektorn vara brutet, samtidigt som andelen 
förnybar energi ökar kontinuerligt.
Parallellt med det nya delmålet för energieffektivisering i bebyggelsen, 
beslutade riksdagen 2006 lagen om energideklaration för byggnader. 
Lagens syfte är att främja en effektiv energianvändning och en god inomhusmiljö i byggnader.19 
 Bostadsutskottet framhöll vid riksdagsbehandlingen att energideklarationerna skapar drivkrafter att uppfylla målen om en effektiv energianvändning och en god inomhusmiljö. Enligt utskottet borde lagförslaget 
inte enbart ses som ett sätt att tillgodose kraven på Sverige att genomföra 
EG-direktivet om byggnaders energiprestanda i svensk lagstiftning. Vidare 
framhöll utskottet bland annat att en från början positiv inställning till 
deklarationssystemet från fastighetsägare, nyttjanderätts havare och övriga 
berörda skulle bli avgörande för om lagens syfte att främja en effektiv energianvändning och en god inomhusmiljö i Sveriges byggnader skulle kunna 
uppnås.20
2.2 Ansvarsfördelning
2.2.1 Regeringskansliet
Statsrådsberedningen ansvarar inom Regeringskansliet för samordningen 
av genomförande och tillämpning av EG-lagstiftning. Närings departementet 
har ansvaret inom Regeringskansliet för genomförande och tillämpning av 
direktivet om byggnaders energiprestanda och styr Statens energimyndighet. 
Miljödepartementet ansvarar för styrningen av Boverket och Utrikesdepartementet ansvarar för styrningen av Swedac.
18 Bet. 2005/06:BoU9, rskr. 2005/06:365. Det nya delmålet ersatte det befintliga delmålet om energianvändning med mera i  
 byggnader. 
19 1 § lagen (2006:985) om energideklaration för byggnader. 
20 Bet. 2005/06:BoU9, rskr. 2005/06:365 s. 30 f.

21 RIKSREVISIONENEnergideklarationer – få råd för pengarna
2.2.2 Myndigheter och kommuner
Boverket är förvaltningsmyndighet för frågor om byggd miljö och hushållning med mark- och vattenområden, för fysisk planering, byggande och 
förvaltning av bebyggelsen och för boendefrågor. I fråga om energideklarationer ansvarar Boverket för att utfärda närmare föreskrifter om upprättande 
av energideklarationer, undantag från deklarations skyldigheten, besiktning, 
innehållet i och hur byggnadernas energiprestanda ska anges i energideklarationerna samt hur dessa ska göras tillgängliga för allmänheten i vissa slags 
byggnader. Vidare får Boverket meddela närmare föreskrifter om krav på 
bland annat energiexperternas kompetens. Myndigheten ska också föra ett 
register över deklarationerna.21
 Swedac ansvarar i fråga om energideklarationer för ackreditering av certifieringsorgan, som i sin tur certifierar att energiexperter har kompetens att 
upprätta energideklarationer. Dessutom ansvarar Swedac för ackreditering 
av de kontrollorgan som experterna är verksamma i. Vidare utövar Swedac 
tillsyn över de ackrediterade kontrollorganen och certifierings organen.22
 Energimyndigheten är förvaltningsmyndighet för frågor om användning 
och tillförsel av energi. Energimyndigheten har dock inte tilldelats något 
specifikt ansvar för energideklarationerna, med undantag för att Boverket ska 
höra Energimyndigheten före meddelande av föreskrifter om bland annat hur 
byggnadernas energiprestanda ska anges i deklarationerna.23
 Kommunerna24 ska utöva tillsyn över att ägare av större specialbyggnader och byggnader som upplåts med nyttjanderätt (bland annat 
flerbostadshus) håller intyg om att deklarationer upprättats tillgängliga 
på en väl synlig plats. Denna tillsyn ska säkerställa att energideklarationer 
upprättas för de aktuella byggnaderna. Kommunerna får vid behov meddela 
förelägganden om att hålla intyg om att deklarationer upprättats tillgängliga 
på en väl synlig plats. Sådana förelägganden får förenas med vite.25
 Det finns inte någon tillsyn över att småhusägare upprättar deklaration 
inför försäljning av deras fastigheter. Vid försäljning av ett småhus har det 
bedömts att köparens efterfrågan ska vara ett tillräckligt incitament för att 
upprätta en deklaration.
21 16 § lagen (2006:985) om energideklaration för byggnader, 1 § förordningen (2007:1065) med instruktion för Boverket samt främst  
 5–9 och 11–12 §§ förordningen (2006:1592) om energideklaration för byggnader.
22 14–18 §§ lagen (1992:1119) om teknisk kontroll. Ackrediteringen innebär en förklaring att ett organ är kompetent att utföra den  
 verksamhet som ackrediteringen avser. 
23 1 § förordningen (2007:1153) med instruktion för Statens energimyndighet, 7 § tredje stycket och 8 § första stycket 2 och andra  
 stycket förordningen (2006:1592) om energideklaration för byggnader.
24 Närmare bestämt de kommunala nämnder som fullgör kommunernas uppgifter inom plan- och byggväsendet.
25 24–25 §§ lagen (2006:985) om energideklaration för byggnader.

22RIKSREVISIONEN Energideklarationer – få råd för pengarna
2.2.3 Förvaltningsanslag
Boverket är den enda myndighet som har ett särskilt anslag för energideklarationerna; 2005–2008 var anslaget 15 miljoner kronor per år och 2009 
var det 9 miljoner kronor. Det fulla anslaget har inte utnyttjats 2005–2008; 
det har skett ett visst anslagssparande. Orsaken till de högre anslagen före 
2009 var att regeringen bedömde att resursbehovet var större under systemets första år. Under dessa år byggde Boverket upp ett register för energideklarationer och genomförde det grundläggande arbetet med föreskrifterna.26
 För Swedac är ackrediteringen av de organ som certifierar energiexperter och ackrediteringen av de företag som genomför energideklarationer en 
ren uppdragsverksamhet som finansieras genom avgifter. Det innebär att 
Swedac inte erhåller några anslag för arbetet med energi deklarationerna. 
Myndighetens verksamhet rörande energideklarationer ska bära sina egna 
kostnader.27
26 Boverkets anslag för energideklarationer tilldelas via Energimyndighetens regleringsbrev på grund av att det är  
 Näringsdepartementet som administrerar de statliga anslagen för energifrågor. Intervju Näringsdepartementet 2009-03-20.
27 Swedac intervju 2009-03-03.

23 RIKSREVISIONENEnergideklarationer – få råd för pengarna
3 Genomförandeprocessen
Den svenska lagstiftningen om energideklarationer bygger på EG-direktivet 
om byggnaders energiprestanda. Det svenska genomförandet och tillämpningen av EU:s lagstiftning har varit kraftigt försenade. Den utdragna genomförandeprocessen har lett till en initial brist på energiexperter och att få 
byggnader har energideklarerats i tid. Fastighetsägarnas utgifter för energideklarationerna är dessutom betydande – Boverket har gjort en grov skattning 
av att de omfattar cirka 700 miljoner kronor per år.
3.1 En långdragen genomförandeprocess
Bild 1: Sveriges genomförande av direktiv 2002/91/EG
Energimyndigheten
och Boverket
redovisar
regeringsuppdrag
om direktivets
konsekvenser
6 mar 2003
16 dec 2002
EG-direktiv
2002/91/EG om
byggnaders
energiprestanda
Aug 2005
SOU 2005:67
Energideklarationer,
metoder, utformning,
register och
expertkompetens
16 mar 2006
Prop. 2005/06:145
Nationellt program för
energieffektivisering
och energismart
byggande överlämnas
tillriksdagen
Sep 2007
Första energideklarationen
inkommer till
Boverkets
register
1 sep 2007
BFS 2007:14
Boverkets föreskrifter om ändring 
i föreskrifterna och
de allmänna råden 
(BFS 2007:4) om
energideklaration
för byggnader
1 okt 2006
SFS 2006:985 
Lag om Energideklaration för
byggnader
SOU 2004:109
Energideklarering
av byggnader
Nov 2004
SFS 2006:1592
Förordning om
energideklaration
för byggnader
1 feb 2007
BFS 2007:4
Boverkets föreskrifter och 
allmänna råd om
energideklaration
för byggnader BFS 
2007:5 Boverkets
föreskrifter och 
råd för certifiering 
av energiexpert
1 mar 2007
EU:s treåriga tidsfrist 
för deklaration av alla 
större byggnader går 
ut Cirka 50000 av
cirka 350000 större 
fastigheter i Sverige 
deklarerade. Cirka 
50000 en familjshus
och nybyggnationer
till kommer per år
4 jan 2009
EU:s tidsfrist för att
införliva direktivet
i svensk lagstiftning
går ut 
4 jan 2006
2002 2003 2004 2005 2006 2007 2008 2009
Källa: Riksrevisionens sammanställning.
Vid utgången av EU:s tidsfrist för den fulla tillämpningen av direktivet om 
byggnaders energiprestanda vid årsskiftet 2008/09, hade endast cirka 
50 000 av cirka 350 000 byggnader energideklarerats.
 Trots att direktivet beslutades inom EU redan i december 2002, har 
varken direktivet genomförts i svensk lagstiftning eller väsentliga bestämmelser om energideklarationer tillämpats inom tidsfristen. Den långdragna 
lagstiftnings processen har medfört det har varit ont om tid för att bygga upp 

24RIKSREVISIONEN Energideklarationer – få råd för pengarna
ett fungerande system för energideklarationerna och för att deklarera alla de 
byggnader som omfattas av bestämmelserna.
 I december 2002 beslutade Europaparlamentet och rådet om direktivet 
om byggnaders energiprestanda. Regeringen gav i april 2002, redan innan 
direktivet beslutats, Boverket och Energi myndigheten i uppgift att utreda hur 
direktivet skulle kunna genomföras i Sverige.28 
 Efter myndigheternas utredning uppdrog regeringen åt en särskild 
utredare att lämna mer detaljerade förslag på hur direktivet skulle genomföras och tillämpas. Utredningsdirektivet beslutades vid ett regeringssammanträde den 6 november 2003.29 Utredningen om byggnaders energiprestanda hade sitt första sammanträde i februari 2004. Utredningen 
lämnade ett delbetänkande i november 2004 och ett slutbetänkande i 
augusti 2005.30
 Utifrån utredningens betänkanden lämnade regeringen den 16 mars 
2006 en proposition till riksdagen om införandet av energideklarationer i 
Sverige.31 Förutom att propositionen behandlade energi deklarationernas 
förväntade effekter och praktiska införande, kopplade den även ihop energideklarationerna med regeringens övergripande program för energieffektivisering och energismart byggande. Bostadsutskottet tillstyrkte i stort regeringens förslag men med vissa förändringar. 32 
 Lagen (2006:985) om energideklaration för byggnader trädde i kraft den 
1 oktober 2006, vilket var cirka nio månader efter den tidfrist EU bestämt 
för genomförandet av direktivet i nationell lagstiftning.33 Förordningen 
(2006:1592) om energi deklaration för byggnader trädde i kraft fyra månader 
efter lagen, den 1 februari 2007.
 Den 1 mars 2007 trädde Boverkets föreskrifter och allmänna råd för certifiering av energiexpert och om energideklaration för byggnader i kraft.34 
 Efter att Boverkets föreskrifter och allmänna råd om certifiering av energiexperter hade trätt i kraft, påbörjade Swedac arbetet med att ackreditera 
certifierings- och kontrollorgan. 
 De första energiexperterna certifierades och de första kontrollorganen 
ackrediterades i september 2007. Samma månad genomfördes också de 
första energideklarationerna i Sverige.
28 SOU 2004:109 Energideklarering av byggnader – För effektivare energianvändning s. 46. Uppdraget resulterade i rapporten  
 Regeringsuppdrag om hur Europaparlamentets och rådets direktiv 2002/91/EG om byggnaders energiprestanda skall genomföras  
 i Sverige, Energimyndigheten och Boverket, dnr 00-02-1325.
29 Direktiv 2003:139 Kommittédirektiv – Genomförande av EG-direktivet om byggnaders energiprestanda.
30 SOU 2004:109 Energideklarering av byggnader – För effektivare energianvändning; SOU 2005:67 Energideklarationer – Metoder,  
 utformning, register och expertkompetens. Dessa utredningars förslag samordnades med förslagen från SOU 2004:78 Byggnadsdeklarationer – Inomhusmiljö och energi användning.
31 Prop. 2005/06:145 Nationellt program för energieffektivisering och energismart byggande.
32 Bet. 2005/06:BoU9, rskr. 2005/06:365 s. 2.
33 Artikel 15.1 i Europaparlamentets och rådets direktiv 2002/91/EG. Senaste dag för ikraftträdande av de nödvändiga nationella  
 bestämmelserna var den 4 januari 2006. 
34 Boverkets föreskrifter och allmänna råd för certifiering av energiexpert (BFS 2007:5 CEX 1) och Boverkets föreskrifter och allmänna  
 råd (BFS 2007:4 BED 1) om energideklaration för byggnader. Myndigheten ändrade senare också sina föreskrifter och allmänna  
 råd (BFS 2007:4 BED 1) om energi deklaration för byggnader, vilka (BFS 2007:14 BED 2) trädde i kraft den 1 september 2007.

25 RIKSREVISIONENEnergideklarationer – få råd för pengarna
3.2 Bristande tillgång på experter
Den långa genomförandeprocessen och det förhållandevis komplicerade 
svenska ackrediterings- och certifieringssystemet (se vidare kapitel 6) för 
energiexperterna ledde till att det i ett inledningsskede uppstod en brist på 
kvalificerade experter. 
 Sverige har ett, i jämförelse med andra medlemsstater, komplicerat 
system för att säkerställa energiexperternas oberoende och kompetens.35 
Systemet bygger på att Swedac ackrediterar dels de organisationer som certifierar energiexperter, dels de företag vilka energiexperterna är verksamma i.36 
Direktivet uppställer som minimikrav att deklarationerna utförs på ett oberoende sätt av kvalificerade och/eller auktoriserade experter.37 Den svenska 
lagstiftningen går längre än direktivets krav genom kraven på certifiering och 
ackreditering. 
 I augusti 2005 redovisade Miljö- och samhällsbyggnads departementet 
till kommissionen att det redan då var uppenbart att det i Sverige skulle 
komma att uppstå en brist på energiexperter under det föreslagna systemets 
inledande år.38 I december samma år meddelade departementet till kommissionen att Sverige skulle komma att i vart fall delvis utnyttja direktivets 
möjlighet till förlängning av tillämpningen av vissa bestämmelser med tre år. 
Som skäl angavs bristen på oberoende experter under systemets inledande 
år.39
 Bristen på energiexperter medförde i förlängningen även att kommunerna hösten 2008 rekommenderades att tills vidare inte utöva aktiv tillsyn 
över att fastighetsägare fullgjort sin deklarationsskyldighet. Kommunerna 
rekommenderades också att inte vitesförelägga fastighetsägare som hade 
beställt en energi deklaration före den 31 december 2008. Rekommendationen lämnades av Sveriges Kommuner och Landsting (SKL) i samråd med 
Närings departementet, Miljödepartementet och Finans departementet samt 
Boverket och Energimyndigheten (se vidare kapitel 6).40
 Det finns också indikationer på att det fortfarande våren 2009 råder brist 
på energiexperter i vissa glesbygdskommuner. Till exempel på Gotland finns 
det i dag endast ett ackrediterat företag.41
35 Intervju Näringsdepartementet 2009-03-20.
36 Ett företag som har en certifierad expert i en arbetsledande ställning och är ackrediterat kan även använda andra kvalificerade  
 anställda för att göra energideklarationer. Det finns inga fasta regler för detta, men Swedac har angett en praxis på att man kan ha  
 mellan 5 och 15 personer arbetande under en certifierad arbetsledare i ett ackrediterat företag.
37 Artikel 10 i Europaparlamentets och rådets direktiv 2002/91/EG.
38 Miljö- och samhällsbyggnadsdepartementet, rättsenheten, Svar på kommissionens frågor i ärende TREN/D1/KP/ic D (2005)   
 114824 angående genomförandet av direktiv 2002/91/EG om byggnaders energiprestanda, dnr M2005/4405/R, 2005-08-23.
39 Miljö- och samhällsbyggnadsdepartementet, rättsenheten, Underrättelse enligt artikel 15.2 i Europaparlamentets och rådets 
 direktiv 2002/91/EG av den 16 december 2002 om byggnaders energiprestanda, dnr M2005/6452/R, 2005-12-21.
40 Sveriges Kommuner och Landsting, cirkulär 08:62, 2008-09-01.
41 E-post Swedac 2009-03-16.

26RIKSREVISIONEN Energideklarationer – få råd för pengarna
3.3 Få byggnader har energideklarerats i tid 
Till och med mitten av mars 2009 hade cirka 88 000 byggnader energideklarerats.42 Det sammanlagda antalet byggnader som skulle ha energideklarerats till och med den 4 januari 2009 var cirka 350 000. Boverket har 
beräknat att ett så kallat normalläge inträder under 2010. Då kommer samtliga byggnader som inte utbjuds till försäljning att ha deklarerats.43
 Fastighetsägarna har haft kort tid för att låta upprätta deklarationer. Från 
den tidpunkt då den första energideklarationen kunde upprättas, har de haft 
ett år och tre månader på sig att deklarera alla sina byggnader.44
3.4 Utgifter för fastighetsägarna
En grov skattning av Boverket visar att fastighetsägarnas utgifter för att 
upprätta energideklarationer uppgår till cirka 700 miljoner kronor per år.45 
Skattningen bygger på att 350 000 kommersiella och offentliga byggnader 
ska energideklareras under en tioårsperiod och att i genomsnitt 50 000 egna 
hem och nya byggnader ska deklareras per år.
 Snittpriset för att upprätta en energideklaration är följande för olika byggnadstyper enligt Boverket:46
•	 Flerbostadshus:			 7	000–15	000	kronor
•	 Lokalbyggnader:		 10	000–20	000	kronor
•	 Småhus:		 4	000–6	000	kronor
För att systemet med energideklarationer ska vara effektivt krävs det att utgifterna för att upprätta energideklarationerna samt fastighetsägarnas investeringar täcks av de energibesparingar som investeringarna leder till.
 Utgiften för att upprätta en energideklaration är avdragsgill vid inkomsttaxeringen, vanligtvis som en försäljningsutgift för privatbostadsfastighet 
och som en löpande driftskostnad för näringsfastighet.47 Den effektiva skattesatsen för kapitalvinst på privatbostad är 22 procent.48 Inkomstskatten är 
26,3 procent för aktiebolag, stiftelser, ekonomiska föreningar, ideella föreningar och livförsäkringsföretag.49 För fysiska personer med näringsfastighet, 
hänförs denna till inkomst av näringsverksamhet och läggs ihop med eventuell inkomst av tjänst till förvärvsinkomst. Förvärvsinkomsten beskattas, 
förenklat uttryckt, med kommunal inkomstskatt och eventuellt med statlig 
inkomstskatt.50
42 E-post från Boverket 2009-03-27.
43 Intervju Boverket 2009-02-20.
44 Intervju Boverket 2009-02-20, Swedac 2009-03-03.
45 350 000 kommersiella och offentliga byggnader x 13 000 kr i snittpris för deklarationer/fördelat på 10 år + 50 000 egna hem  
 och nybyggnationer per år x 5 000 kr i snittpris för deklarationerna = 450 000 000 kr + 250 000 000 kr = 700 000 000 kr/år.   
 E-post Boverket 2009-03-27.
46 E-post från Boverket 2009-03-27. 
47 http://www.skatteverket.se/skatter/energideklaration.4.69ef368911e1304a62580002052.html. 2009-04-27.
48 65 kap. 7 § och 45 kap. 33 § inkomstskattelagen (1999:1229). Skattesatsen är 30 procent och den skattepliktiga delen av vinsten  
 är 22/30.
49 Jfr 65 kap. 14 § inkomstskattelagen (1999:1229) till och med den 30 juni 2009, därefter 65 kap. 10 § samma lag. 
50 1 kap. 5 § inkomstskattelagen (1999:1229). Den totala förvärvsinkomsten utgör summan av överskott i inkomstslagen tjänst och  
 näringsverksamhet minskad med allmänna avdrag. Det återstående beloppet utgör i princip den taxerade förvärvsinkomsten.  
 Från den taxerade förvärvsinkomsten görs bland annat grundavdrag. Det återstående beloppet är den beskattningsbara förvärvsinkomsten. 

27 RIKSREVISIONENEnergideklarationer – få råd för pengarna
3.4.1 Priser i andra europeiska länder
I Storbritannien är det uppskattade priset för en energideklaration av ett 
småhus cirka 100 brittiska pund (cirka 1 250 kronor).51
 I Finland anger Miljöministeriet att priset för en energideklaration uppgår till mellan 50 och 700 euro (cirka 560–7 850 kronor).52 
 I Danmark har det enligt Energistyrelsen fastställts en övre beloppsgräns 
för småhus. Under vissa förutsättningar kan beloppen sänkas. För övriga 
byggnader råder fri prissättning. Priset ska överenskommas mellan experten 
och fastighets ägaren.53 De danska energideklarationerna (energimærkning) 
är giltiga i fem år.54 Från och med den 1 januari 2009 är den övre gränsen för 
de danska avgifterna:
•	 5	319	danska	kronor,	inklusive	moms,	för	en	byggnad	under	stigande	 
 100 m² (cirka 8 000 kronor).
•	 5	851	danska	kronor,	inklusive	moms,	för	en	byggnad	på	100–199	m²	
 (cirka 8 800 kronor).
•	 6	382	danska	kronor,	inklusive	moms,	för	en	byggnad	på	200–299	m²	
 (cirka 9 600 kronor).
3.5 Energibesparingspotential
Energieffektiviseringsutredningen framhåller att det finns stor potential för 
energieffektivisering i befintliga byggnader. Utredningen bedömer att den 
lönsamma effektiviseringspotentialen är cirka 13 TWh fjärrvärme och bränslen respektive cirka 11 TWh el i slutlig energi till 2016.55
 Regeringen anger i propositionen En sammanhållen klimat- och energipolitik – Energi att systemet med energideklarationer är ett lång siktigt verkande styrmedel, samt att en energideklaration som utförts i enlighet med 
gällande regler innehåller rekommendationer om kostnads effektiva åtgärder 
för att förbättra byggnadens energiprestanda. Det finns möjligheter i det 
enskilda fallet för fastighetsägaren att spara pengar genom att genomföra 
åtgärderna i deklarationen. Detta sker enligt regeringen inte alltid i den takt 
som är önskvärd ur ett energi effektiviserings perspektiv. Regeringen menar 
att det finns en mängd orsaker till att fastighetsägare inte vidtar kostnadseffektiva åtgärder för energieffektivisering. Det kan röra sig om till exempel 
informationsbrist, kapitalbrist, uppfattad brist på incitament att vidta åtgärderna eller andra verkliga eller uppfattade hinder.56
51 http://www.direct.gov.uk/en/HomeAndCommunity/BuyingAndSellingYourHome/Homeinformation packs/Energyperformance 
 certificates/DG_177137, 2009-04-23. Kursdatum 2009-04-23.
52 http://www.environment.fi/default.asp?contentid=179130&lan=SV, 2009-04-23. Kursdatum 2009-04-23.
53 http://www.ens.dk/sw49379.asp, 2009-04-23. Kursdatum 2009-04-23.
54 http://www.ens.dk/sw13867.asp, 2009-03-23. Kursdatum 2009-04-23.
55 Prop. 2008/09:163 s. 129.
56 Prop. 2008/09:163 s. 125 f.

28RIKSREVISIONEN Energideklarationer – få råd för pengarna

29 RIKSREVISIONENEnergideklarationer – få råd för pengarna
4 Besiktningar och åtgärdsförslag
Syftet med energideklarationerna är att främja energi effektiviseringar. Där 
energieffektiviseringar är möjliga ska byggnaden först besiktigas, och därefter ska rekommendationer om kostnadseffektiva åtgärder lämnas.
 Data från Boverkets register för energideklarationer visar att två tredjedelar av alla deklarationer har föregåtts av besiktning och att bara hälften av 
alla deklarationer innehåller åtgärdsförslag. Detta kan ha flera förklaringar.
 Cirka en tredjedel av alla deklarationer har antingen föregåtts av besiktning men innehåller inga åtgärdsförslag eller har inte föregåtts av besiktning 
men innehåller ändå åtgärdsförslag. Nyttan av denna tredjedel av deklarationerna kan ifrågasättas. 
 Det finns starka indikationer på att problemen med besiktningar och 
åtgärdsförslag är orsakade av otydligheter i den svenska lagstiftningen.
4.1 Utfallet av energideklarationerna
Energideklarationens kostnad och nytta för fastighetsägaren påverkas av om 
energi experten har besiktigat byggnaden och lämnat åtgärdsförslag. Tidsåtgången för att upprätta en deklaration påverkas av om besiktning genomförs, vilket även får genomslag på priset för deklarationen. Fastighets ägarens 
nytta av deklarationen ligger i att denne får förslag på kostnadseffektiva 
energibesparingsåtgärder.
 Riksrevisionen har bearbetat data från Boverket om de deklarationer som 
har registrerats till och med mitten av mars 2009. Bearbetningarna redovisas främst i diagram i detta avsnitt. Diagrammen redovisar av översiktsskäl 
inte andelarna för byggnadskategorierna en- och tvåbostadshus, flerbostadshus samt lokal- och specialbyggnader. Dessa andelar redovisas, i förekommande fall, i löpande text.57 
 De registeruppgifter som levererats av Boverket är inte helt tillförlitliga. 
De kan i viss utsträckning innehålla dubbletter av energideklarationer.58 Informationen i sig kan också i viss utsträckning vara osäker. Det kan bero på att 
energiexperterna har fyllt i deklarationerna på fel sätt, till exempel genom att 
de har lämnat åtgärdsförslag i bilagor som inte har förts in i Boverkets  
57 Data har erhållits från Boverket 2009-03-27. De avser uppgifter i de deklarationer som registrerats till och med 2009-03-12.
58 Detta på grund av att de första 2 500 deklarationerna som registrerades inte innehöll uppgifter om byggnadsID. Boverket ansåg  
 vid den tidpunkten att Lantmäteriets pris för dessa uppgifter var för högt. Dessa byggnader kan för närvarande inte identifieras i 
 registret men Boverket kommer enligt uppgift att korrigera felet manuellt. E-post Boverket 2009-04-24. 

30RIKSREVISIONEN Energideklarationer – få råd för pengarna
register eller att de inte angett om besiktning genomförts eller ej. Det senare 
problemet medför bland annat att totalsumman deklarationer i diagrammen 
skiljer sig åt.59
4.1.1 Två tredjedelar av deklarerade byggnader har besiktigats
Riksrevisionens bearbetning av data från Boverket visar att drygt två tredjedelar (71 procent) av de deklarerade byggnaderna har besiktigats inför 
upprättandet av energideklaration. Andelen besiktigade byggnader är lägst 
för flerbostadshusen (69 procent). Den är dock i nivå med andelarna besiktigade en- och tvåbostadshus samt lokal- och specialbyggnader (70 respektive 
75 procent). 
 I de fall byggnaden inte har besiktigats kan det vara en indikation på att 
energiexperten utifrån grundläggande uppgifter bedömt byggnaden som så 
energieffektiv att rekommendationer om kostnadseffektiva åtgärder inte är 
möjliga. Det kan också vara en indikation på att besiktning inte har skett, för 
att hålla nere priset på deklarationen. Bilden nedan visar antal och andel av 
samtliga deklarationer där byggnaderna har besiktigats respektive inte besiktigats.
Bild 2: Antal energideklarationer där besiktning genomförts eller ej 
Antal energideklarationer där besiktning skett
Antal energideklarationer där besiktning inte skett
22 797; 29 %
56 333; 71 %
Källa: Riksrevisionens bearbetning av data från Boverket.
59 Telefonintervju Boverket 2009-03-31; e-post Boverket 2009-03-31.

31 RIKSREVISIONENEnergideklarationer – få råd för pengarna
4.1.2 Endast hälften av energideklarationerna innehåller åtgärdsförslag
Det främsta syftet med energideklarationerna är att främja fastighetsägarnas 
investeringar i energi effektiviserande åtgärder. I deklarationerna ska det om 
möjligt lämnas rekommendationer om kostnadseffektiva åtgärder (även  
kallade åtgärdsförslag). En stor andel, 48 procent, av alla deklarationer innehåller dock inte några rekommendationer om åtgärder. Det kan betyda att 
en stor del av det deklarerade byggnads beståndet redan är maximalt energieffektivt. En annan förklaring kan vara att en för liten andel byggnader har 
besiktigats (se avsnitt 4.1.1). 
 Även andelen deklarationer med åtgärdsförslag är mycket jämn mellan 
de olika byggnadskategorierna. Den är lägst för en- och tvåbostadshus (50 
procent) och något högre för flerbostadshus (53 procent) respektive lokal- 
och specialbyggnader (52 procent). Bilden nedan visar antal och andel av de 
registrerade deklarationerna som innehåller åtgärdsförslag.
Bild 3: Antal energideklarationer där åtgärdsförslag lämnats eller ej
Antal energideklarationer med åtgärdsförslag
Antal energideklarationer utan åtgärdsförslag
38 556; 48 %
41 762; 52 %
Källa: Riksrevisionens bearbetning av data från Boverket.
4.1.3 Nyttan av en tredjedel av deklarationerna kan ifrågasättas
En ytterligare bearbetning av deklarationernas innehåll indikerar att dagens 
energideklarationssystem har betydande effektivitetsproblem. Innebörden av 
regelverket är att en byggnad ska besiktigas om energiexperten bedömer att det 
behövs för att upprätta en energideklaration. Om deklarationen ska innehålla 
rekommendationer om åtgärder för att förbättra byggnadens energiprestanda, ska byggnaden dock först besiktigas.60
60 8 § första stycket lagen (2006:985) om energideklarationer samt 6 § första stycket förordningen (2006:1592) om energideklarationer. 

32RIKSREVISIONEN Energideklarationer – få råd för pengarna
 Riksrevisionen har bearbetat data över deklarationer med och utan 
rekommendationer om energieffektiviserande åtgärder, respektive deklarationer med och utan föregående besiktning av byggnaderna. 
 Bearbetningen visar att i 25 procent av deklarationerna har byggnaderna 
besiktigats utan att åtgärdsförslag lämnats. Denna kategori kan indikera att 
byggnaderna redan är energieffektiva men att de ändå har besiktigats, trots 
att det troligtvis inte har behövts. Ett annat skäl till besiktning kan vara att 
experten bedömt det som nödvändigt att kontrollera fastighetsägarens uppgifter om byggnadens energiprestanda. 
 I 7 procent av deklarationerna har rekommendationer om energieffektiviserande åtgärder lämnats utan att byggnaden först har besiktigats. 
Sådana deklarationer strider direkt mot lagstiftningen.
 I båda fallen, vilka sammanlagt uppgår till 32 procent av deklarationerna, 
kan fastighetsägarnas nytta av de genomförda deklarationerna i förhållande 
till det pris som de har betalat för deklarationen ifrågasättas.
 Bilden nedan visar de fyra aktuella kategorierna av deklarationer.
Bild 4: Antal energideklarationer där åtgärdsförslag lämnats eller ej
Antal energideklarationer med besiktning och med åtgärdsförslag
Antal energideklarationer med besiktning och utan åtgärdsförslag
Antal energideklarationer utan besiktning och utan åtgärdsförslag
Antal energideklarationer utan besiktning och med åtgärdsförslag
36 403; 46 %
19 930; 25 %
17 438; 22 %
5 359; 7 %
Källa: Riksrevisionens bearbetning av data från Boverket 

33 RIKSREVISIONENEnergideklarationer – få råd för pengarna
4.2 Otydligheter i lagstiftningen
4.2.1 Otydligt vad besiktning innebär och vad som avgör besiktningsfrågan
När energideklarationerna infördes utgick regeringen från att ett stort ansvar 
för besiktningens omfattning och kvalitet skulle läggas på de oberoende 
experterna.61 Frågorna om vad som faktiskt utgör en besiktning och vad det 
är som avgör om en byggnad behöver besiktigas för att en deklaration ska 
kunna upprättas, medför dock betydande problem för energiexperterna och 
fastighetsägarna.62 Problemen beror främst på att lagstiftningen (lagen, förordningen och Boverkets föreskrifter om energideklarationer)63 och dess förarbeten är otydliga och delvis motstridiga. I bilaga 3 redogör vi närmare för 
otydligheterna i lagstiftningen om energideklarationer och dess förarbeten. 
Otydligheterna är huvudsakligen följande:
•	 Det	är	oklart	om	vad	som	avgör	om	en	byggnad	ska	besiktigas.
•	 Det	är	också	oklart	om	besiktning	alltid	måste	ske	på	plats	eller	om	och	i	 
 så fall när den kan ske från annan plats än där byggnaden är belägen.
•	 Det	är	dessutom	oklart	om	regeringens	bemyndigande	till	Boverket	att	 
 meddela föreskrifter avser både omfattningen och formen för besiktning. 
Mer detaljerat utgörs otydligheterna i huvudsak av följande:
•	 Enligt	lagen	ska	byggnadens	ägare	se	till	att	byggnaden	besiktigas,	om	 
 det behövs för att en deklaration ska kunna upprättas. Regeringen eller  
 den myndighet som regeringen bestämmer får meddela föreskrifter om  
 besiktning.64 
•	 Regeringens	lagförslag	utgick	från	att	en	byggnad	ska	besiktigas	på	det	 
 sätt som behövs för att en deklaration ska kunna upprättas. Regeringen  
 förefaller därmed utgå från att besiktning ska vara obligatorisk. Samtidigt  
 framhåller regeringen i propositionen att en besiktning på plats inte  
 alltid är nödvändig.65 Det är dock otydligt om regeringen med uttrycket   
 ”besiktning på plats” avser förtydliga att besiktning är något som alltid  
 sker på plats, att besiktning kan ske i någon annan form eller att besiktning över huvud taget inte alltid krävs.
•	 Otydligheterna	i	bostadsutskottets	betänkande	består	främst	i	att	utskottet anger att regeringens förslag till lagtext om besiktning riskerar att  
 leda till missförstånd om att experten inte kan upprätta en deklaration  
 utan att göra en besiktning på plats. Samtidigt framhåller utskottet att  
 det inte avser att förändra innebörden i sak av regeringens förslag till  
61 Prop. 2005/06:145 s. 77.
62 Se till exempel Swedac, skrivelse till ackrediterade kontrollorgan inom området energideklaration av byggnader, 2009-03-18,  
 beteckning 09-733-69.
63 Se till exempel Boverket, Förtydligande angående besiktning 2009-04-02. Jämför Swedac, skrivelse till ackrediterade kontrollorgan 
 inom området energideklaration av byggnader, 2009-03-18, beteckning 09-733-69, s. 1.
64 8 § lagen (2006:985) om energideklarationer. 
65 Prop. 2005/06:145 s. 77. 

34RIKSREVISIONEN Energideklarationer – få råd för pengarna
 bestämmelse om besiktning. Dessutom anger utskottet att regeringen  
 eller den myndighet regeringen bestämmer har ett relativt stort utrymme  
 att reglera ”omfattningen av och formen för en besiktning”. 66 Det sistnämnda skulle kunna tolkas som att utskottet utvidgar begreppet besiktning till att omfatta även granskning som inte sker på plats. En alternativ tolkning är att utskottet ändå menar att en besiktning är något som  
 per definition alltid sker på plats. 
•	 Förordningen	anger	att	om	en	energideklaration	ska	innehålla	rekommendationer om åtgärder för att förbättra byggnadens energiprestanda,  
 ska deklarationen föregås av en besiktning. Förordningen reglerar inte  
 frågan om besiktning närmare, utan bemyndigar i stället Boverket att  
 meddela föreskrifter om hur omfattande en besiktning behöver vara.   
 Boverket får även meddela de ytterligare föreskrifter som behövs om  
 besiktningen av befintliga byggnader.67 Om begreppet besiktning ska  
 tolkas som att den kan ske på annan plats än den där byggnaden är belägen (jämför bostadsutskottets diskussion ovan), bemyndigar förordningen Boverket att meddela föreskrifter även om formen för besiktning.  
 Detta ställer ytterligare krav på precisering av innebörden av begreppet  
 besiktning i Boverkets föreskrifter. Begreppet ”besiktning” avser i ett  
 flertal andra lagar en granskning på plats av till exempel en byggnad.68  
 Om begreppet besiktning skulle tillämpas på samma sätt som i andra  
 lagar skulle bemyndigandet i detta fall innebära en rätt att föreskriva  
 exempelvis hur detaljerad en granskning på plats behöver vara.
•	 Boverkets	föreskrifter	reglerar	enligt	ordalydelsen	besiktningens	omfattning. Föreskrifterna reglerar två olika slags besiktningar; dels besiktning enligt förordningen, dels besiktning i övrigt.69 Omfattningen av  
 besiktning enligt förordningen ska anpassas till i vilken mån besiktningen kan leda till rekommendationer om kostnadseffektiva åtgärder utan  
 negativa konsekvenser för bland annat inomhusmiljön. Myndigheten förtydligar inte vad besiktning i övrigt avser. Både formen för och omfattningen av en sådan besiktning är oklar. 
•	 I	anslutning	till	Boverkets	föreskrifter	lämnar	myndigheten	ett	allmänt	 
 råd, vilket huvudsakligen avser att i bedömningen av kostnadseffektivitet  
 bör även kostnaden för besiktningen vägas in. Dessutom lämnar Bo- 
 verket rådet att i de fall energiexperten bedömer att det inte finns kostnadseffektiva åtgärder i den omfattningen att det är motiverat med  
 besiktning, kan experten i stället ge generella råd om effektivisering. 
66 Bet. 2005/06:BoU9 s. 31 f. 
67 6 § förordningen (2006:1592) om energideklarationer. 
68 Se till exempel 23 § första stycket förvaltningsprocesslagen (1971:291) samt 18 kap. 8 § och 30–40 §§ fastighetstaxeringslagen  
 (1979:1152). 
69 4 § första och andra styckena Boverkets föreskrifter och allmänna råd om energideklaration för byggnader (BFS 2007:4 BED 1).

35 RIKSREVISIONENEnergideklarationer – få råd för pengarna
Boverket anger i april 2009 att regelverket kan vara svårt att tyda, att tillämpningen av bestämmelserna inte alltid följs och att en del registrerade energideklarationer inte följer regelverket.70 Boverket och Swedac uppger också att 
en besiktning bör ske i så gott som alla fall. Detta om inte annat för att kontrollera att fastighetsägarnas uppgifter om byggnadens energi användning 
är korrekta.71 Båda myndigheterna anser också att lagstiftningen behöver 
tillämpas på ett mer stramt sätt, så att byggnader besiktigas i fler fall. 
 Boverket har ännu inte ändrat myndighetens föreskrifter eller allmänna 
råd. Tills vidare hänvisar Boverket i stället dels till en skrivelse från Swedac 
till de ackrediterade kontrollorganen, dels till ett förtydligande den 2 april 
2009 på myndighetens hemsida.72 Boverket har också tillsammans med 
Swedac tillsatt en utredning om hur Boverket kan ge riktlinjer för besiktning 
vid energideklaration. Enligt Boverket kan utredningen, som beräknas bli 
klar i juni 2009, leda till förändringar av Boverkets föreskrifter eller allmänna 
råd.73
 Det finns såväl fastighetsägare som energiexperter som utnyttjar otydligheterna. Vissa fastighetsägare ställer redan vid upphandlingen krav på hur 
deklarationerna ska upprättas. De experter som går med på att inte utföra en 
besiktning kan då erbjuda ett lägre pris, vilket innebär en konkurrensfördel. 
Det finns även energiexperter som erbjuder deklarationer utan besiktning.74 
4.2.2 Otydligt när experterna måste lämna åtgärdsförslag
Enligt EG-direktivet ska deklarationerna åtföljas av rekommendationer för 
hur energiprestanda kan förbättras kostnadseffektivt.75 Lagen om energideklarationer utgår från att sådana rekommendationer ska lämnas om en 
byggnads energiprestanda kan förbättras med beaktande av en god inomhusmiljö.76 Rekommendationerna, eller åtgärdsförslagen, är en central del 
för att kunna uppnå syftet med energideklarationerna. Om inga rekommendationer lämnas och inga åtgärder genomförs är energi deklarationerna 
enbart behäftade med kostnader för fastighetsägarna och samhället.77
 Riksrevisionens bearbetning av data från Boverket (se avsnitt 4.1.2. ovan) 
visar att 48 procent av samtliga energideklarationer inte innehåller några 
åtgärdsförslag. Det kan finnas flera förklaringar till detta, exempelvis att 
det är de mest energieffektiva byggnaderna som redan har deklarerats, att 
70 Boverkets hemsida 2009-04-02: http://www.boverket.se/Bygga-forvalta/Energideklaration/Aktuellt/ Aktuellt1/.
71 Termen besiktning avser här den allmänt vedertagna betydelsen av besiktning, nämligen att den avser en granskning på plats.  
 Intervju Boverket 2009-02-20; intervju Swedac 2009-03-03. 
72 Boverkets hemsida 2009-04-02: http://www.boverket.se/Bygga-forvalta/Energideklaration/Aktuellt/ Aktuellt1/.
73 E-post från Boverket 2009-04-24. 
74 Jfr Swedac, Ang. kravet om oberoende, dnr 08-161-69, 2008-01-22; Swedac, Kontrollorganets oberoende, dnr 08-2105-69,  
 2008-06-05; Swedac, Beträffande kraven på ett kontrollorgan för energideklarationer, dnr 08-2105-69, 2008-06-17; Swedac, Krav på  
 kontrollorgan, dnr 09-733-69, 2009-03-18.
75 Artikel 7.2 Europaparlamentets och rådets direktiv 2002/91/EG.
76 9 § första stycket 4 lagen (2006:985) om energideklaration för byggnader. 
77 Jfr Regeringsuppdrag om hur Europaparlamentets och rådets direktiv 2002/91/EG om byggnaders energiprestanda skall genomföras i Sverige, Energimyndigheten/Boverket, 2003-03-06, dnr 00-02-1325.

36RIKSREVISIONEN Energideklarationer – få råd för pengarna
besiktningarna inte håller tillräckligt hög kvalitet eller att det finns skillnader 
i experternas bedömningar av vad som utgör kostnadseffektiva åtgärder. Det 
kan också råda osäkerhet hos experterna om i vilka situationer de ska lämna 
rekommendationer.78
 En annan bidragande orsak till det låga antalet rekommendationer kan 
vara utformningen av Boverkets register för deklarationerna. Energiexperterna kan göra separata beräkningar för möjliga energi besparingar, 
men sådana beräkningar kan inte bifogas vid registreringen av deklarationerna i registret.79
 Det finns också indikationer i registret på att vissa rekommendationer 
används slentrianmässigt. Exempel på sådana rekommendationer är att 
ta upp en ventil, använda snålspolande toaletter eller att sänka inomhustemperaturen med en grad.80
 Varken Boverket eller Swedac har hittills analyserat orsakerna till det 
låga antalet deklarationer med rekommendationer, eller analyserat  
rekommendationernas kvalitet.81
78 Intervju Swedac 2009-03-03.
79 Intervju Swedac 2009-03-03.
80 Intervju Swedac 2009-03-03.
81 Intervju Boverket 2009-02-20. 

37 RIKSREVISIONENEnergideklarationer – få råd för pengarna
5 Styrning och uppföljning
Riksdagen har beslutat om ett övergripande och långsiktigt mål för energieffektivisering i byggnadsbeståndet: Den totala energi användningen per 
uppvärmd areaenhet ska minska med 20 procent till 2020 och 50 procent till 
2050.82 Regeringen har inte formulerat närmare hur energi deklarationerna 
ska bidra till uppfyllelsen av detta mål.
 Ett flertal myndigheter och departement har avgränsade ansvarsområden inom energideklarationssystemet. Detta medför en risk för att 
system övergripande problem faller mellan stolarna. Energi deklarationerna 
har hittills inte uttryckligen samordnats med andra statliga styrmedel för 
att öka energi effektiviseringen i det befintliga byggnads beståndet. I energipropositionen våren 2009 föreslår regeringen dock samordning mellan 
energi deklarationerna, en föreslagen webbaserad rådgivningsportal och det 
föreslagna ROT-avdraget. 
 Det har hittills inte gjorts någon återkommande uppföljning av vilka 
energi effektiviseringar som genomförs efter att energideklarationer har upprättats. Registret för energideklarationer har svagheter som försvårar uppföljning. Ingen statlig aktör följer fastighetsägarnas utgifter för att upprätta 
energi deklarationer. Regeringen har dock gett Boverket i uppdrag att under 
2009 utvärdera hur de administrativa rutiner som införts i systemet med 
energi deklarationer fungerar utifrån fastighetsägares och brukares perspektiv.
5.1 Otydliga mål
Det av riksdagen fastställda miljökvalitets målet God bebyggd miljö har ett 
delmål om att den totala energianvändningen per uppvärmd areaenhet 
ska minska med 20 procent till 2020 och 50 procent till 2050 i förhållande 
till användningen 1995.83 Detta är det övergripande målet för energieffektiviseringen i det svenska byggnads beståndet. Ett styrmedel för att uppnå 
detta övergripande mål är energi deklarationer.
82 Bet. 2005/06:BoU9, rskr. 2005/06:365.
83 Bet. 2005/06:BoU9, rskr. 2005/06:365.

38RIKSREVISIONEN Energideklarationer – få råd för pengarna
 Regeringen har inte brutit ned det av riksdagen uppställda målet för  
energieffektivisering i byggnadsbeståndet till uppföljningsbara mål för 
energi deklarationerna. Det saknas mål för hur stor del av energieffektiviseringen som energideklarationerna ska bidra till att uppnå. 
 I Boverkets instruktion anges att myndigheten ansvarar för samordning, 
utveckling, uppföljning, utvärdering, rapportering och information i fråga om 
miljökvalitetsmålet God bebyggd miljö.84
 Boverkets regleringsbrev för 2007–2009 innehåller dock inte några mål 
för energideklarationerna som uttryckligen anknyter till riksdagens övergripande miljökvalitetsmål för området. Inte heller Swedacs eller Energimyndighetens regleringsbrev för samma period innehåller några sådana mål.
5.2 Bristande systemöversikt och styrning
5.2.1 Uppdelat ansvar
Ett flertal myndigheter och departement har avgränsade ansvarsområden 
inom energi deklarations systemet. Uppdelningen av ansvaret på flera aktörer 
kan ha bidragit till att systemproblem inte har uppmärksammats.
 Näringsdepartementet ansvarar för energifrågor inom Regeringskansliet 
och Miljödepartementet styr Boverket. De berörda myndigheterna ansvarar 
också för avgränsade delar av systemet med energideklarationer . Boverket 
har ansvar för att utforma föreskrifter och föra ett register för deklarationerna. Swedac har ansvar för att säkerställa experternas oberoende och 
kunskapsnivå.85 När Boverket överväger föreskrifter om hur en byggnads 
energiprestanda ska anges i energi deklarationerna, ska Energimyndigheten 
först yttra sig. Energi myndigheten är den myndighet som har över gripande 
ansvar för energifrågor.
 Regeringen har inte gett någon myndighet ett övergripande ansvar för 
systemet med energideklarationer. Detta kan bland annat ha bidragit till att 
ingen myndighet har uppmärksammat att certifierings- och ackrediteringssystemet, som Swedac ansvarar för, inte verkar säkerställa kvaliteten på 
innehållet i deklarationerna. Det sistnämnda framgår vid en bearbetning av 
data från Boverkets register över energideklarationer. Det finns således en 
risk för att system övergripande problem faller mellan stolarna med dagens 
organisation.
84 4 § tredje stycket förordningen (2007:1065) med instruktion för Boverket. 
85 10 § andra stycket 1a) förordningen (2006:1592) om energideklarationer, med hänvisning till 14 § lagen (1992:1119) om teknisk  
 kontroll.

39 RIKSREVISIONENEnergideklarationer – få råd för pengarna
5.2.2 Ingen samordning med andra styrmedel
Energideklarationerna saknar i dag koppling till vilka statliga bidrag och  
skattelättnader som finns att tillgå om fastighetsägarna genomför olika 
åtgärdsförslag. De stöd och subventioner fastighetsägarna kan få för att 
genomföra energieffektiviserande åtgärder redovisas enbart i allmänna 
informations broschyrer från Boverket och Energimyndigheten.86
 En fastighetsägare kan också få information om energiförbättrande 
åtgärder från de kommunala energirådgivarna som får bidrag av staten  
genom Energi myndigheten. Ramanslaget 2008 för denna verksamhet var 
106 miljoner kronor. Anslaget får inte användas för besiktningsverksamhet 
eller delaktighet vid upprättandet av energideklarationer.87
 Regeringen har i propositionen En sammanhållen klimat- och energipolitik 
– Energi föreslagit att en samlad informations- och rådgivnings portal inrättas 
för att främja ett ökat genomförande av åtgärderna i energideklarationer för 
byggnader. Regeringen föreslår att portalen införs under perioden 2010–
2014.88 Regeringen har också aviserat att det ska införas ett system med 
skattereduktion för utgifter för arbete i form av reparation, underhåll samt 
om- och till byggnad (ROT-arbete). Småhusägare som vill genomföra energieffektiviseringsåtgärder ska enligt förslaget få skattereduktion för utgifter för 
arbete vid till exempel tilläggs isolering och byte till energieffektiva fönster. 89
5.3 Bristande uppföljning
5.3.1 Uppföljningen av effekter
Vid införandet av energideklarationerna gjorde Boverket två begränsade  
undersökningar av fastighetsägarnas kunskaper och attityder rörande 
lagstiftningen. I undersökningarna frågade myndigheten även om fastighetsägarnas avsikter att genomföra förbättringsåtgärder. Regeringen har 
också gett Boverket i uppdrag att under 2009 utvärdera hur de administrativa rutiner som införts i systemet med energi deklarationer fungerar utifrån 
fastighetsägares och brukares perspektiv.90
 Ingen statlig aktör har dock regelbundet följt upp och analyserat vilka 
investeringar som kommer till stånd efter att energideklarationer har genomförts och deras energibesparande effekter.
86 Intervju Boverket 2009-02-20.
87 Regleringsbrev för budgetåret 2008 för Statens energimyndighet, 2008-11-13; 2 § fjärde stycket förordningen (1997:1322) om 
 bidrag till kommunal energi- och klimatrådgivning.
88 Prop. 2008/09:163 s. 124.
89 Prop. 2008/09:163 s. 126. Skattereduktionen gäller ROT-arbete som utförts från och med den 8 december 2008 och riktas till den  
 som har det egentliga underhållsansvaret för sin bostad. I linje med detta avses med ROT-arbete reparation, underhåll samt  
 om- och tillbyggnad av småhus, ägarlägenhet eller bostadsrätt som ägs respektive innehas av den som ansöker om eller begär  
 skattereduktion. Hyresrätter omfattas därmed inte av reformen.
90 Markör Marknad och Kommunikation, oktober 2006, Nollmätning ”Lagen om energideklaration” samt, november 2007,  
 Uppföljning ”Lagen om energideklarationer”.

40RIKSREVISIONEN Energideklarationer – få råd för pengarna
 REGISTRET FÖR ENERGIDEKLARATIONER
Registret för energideklarationer får användas för bland annat
- framtagande av statistik 
- uppföljning och utvärdering av energianvändningen och inomhusmiljön  
 i bebyggelsen samt 
- tillsyn.91
Bostadsutskottet har i ett av riksdagen godkänt betänkande framhållit att 
registret över energideklarationer kan få stor betydelse inom bland annat 
områdena ovan. Utskottet har också betonat registrets betydelse för att följa 
upp miljökvalitets målet God bebyggd miljö.92
 En svaghet med Boverkets register är dock att det inte går att få fram användbara grupperingar av rekommenderade åtgärdsförslag. Detta försämrar 
registrets användbarhet för uppföljning. I systemet finns det bara en mycket 
grov kategorisering av åtgärds förslagen i tre kategorier.
 Denna grova kategorisering innebär att det kan bli svårt att till exempel 
följa upp om en viss sorts åtgärdsförslag, till exempel bergvärme eller värmepump, får särskilt stort genomslag hos fastighetsägarna. 
5.3.2 Uppföljningen av utgifterna
Ingen statlig aktör följer fastighetsägarnas utgifter för att upprätta energideklarationer. En grov skattning av Boverket visar dock att fastighets ägarnas 
utgifter för att upprätta energideklarationer uppgår till cirka 700 miljoner 
kronor per år.93
5.4 Uppdrag och utredningar
Regeringen har gett Boverket i uppdrag att under 2009 utvärdera hur de administrativa rutiner som införts i systemet med energi deklarationer fungerar 
utifrån fastighetsägares och brukares perspektiv. Boverket ska vid behov, 
i samråd med Statens energi myndighet, föreslå förbättringar och vidareutveckling av rutiner och underlag för energi deklarationerna. Om Boverket 
ser behov av författnings ändringar ska myndigheten också lämna förslag på 
sådana. Boverket ska även följa upp hur energideklarationerna uppfattas av 
olika fastighetsägare och i vilken utsträckning de anser sig ha fått ny kunskap om möjliga energi åtgärder samt om de har genomfört eller planerar att 
genomföra de åtgärder som föreslagits i energi deklarationerna. Boverket  
91 18 § lagen (2006:985) om energideklarationer.
92 Bet. 2005/06:BoU9, rskr. 2005/06:365 s. 38 f. 
93 E-post Boverket 2009-03-27.

41 RIKSREVISIONENEnergideklarationer – få råd för pengarna
ska även följa upp hur boende i flerbostadshus uppfattar energideklarationen och om det har ökat deras kunskap om byggnadens energianvändning, radon och ventilation.94
 Regeringen tillsatte i september 2008 även en särskild utredare för att 
göra en fördjupad prövning av Boverkets verksamhet. Utredaren ska bland 
annat belysa behovet av att förändra Boverkets verksamhet när det gäller 
inriktning, mål och prioriteringar. Vidare ska utredaren belysa möjliga  
rationaliseringar och effektiviseringar, liksom eventuella behov av förändringar i Boverkets ansvar och regeringens styrning av verksamheten. Uppdraget 
ska redovisas senast den 31 maj 2009.95 
 Det är oklart om regeringen kommer att låta göra en oberoende översyn 
av energideklarations systemet. Energieffektiviseringsutredningen föreslog att 
en oberoende utvärdering av systemet med energideklarationer ska genomföras senast 2010. Regeringen redovisar inte i energi propositionen 2009 om 
den kommer att följa utredningens förslag.96
94 Boverkets regleringsbrev för 2009 avsnitt 3 uppdrag 12, 2008-12-18.
95 Direktiv 2008:107 Fördjupad prövning av Boverkets verksamhet.
96 SOU 2008:110, prop. 2008/09:163 s. 123.

42RIKSREVISIONEN Energideklarationer – få råd för pengarna

43 RIKSREVISIONENEnergideklarationer – få råd för pengarna
6 Kontroll och tillsyn
Diagrammen i kapitel 4 indikerar att det svenska systemet med certifiering 
av experter och ackreditering av företag inte säkerställer deklarationernas 
kvalitet. Ingen myndighet genomför systematiska kontroller av innehållet i 
energideklarationerna.
 Enligt direktivet ska deklarationerna upprättas på ett oberoende sätt. Det 
finns indikationer på brister i vissa experters oberoende gentemot fastighetsägare. Det finns också indikationer på att vissa experter säljer andra produkter som en del av deklarations upprättandet.
 Vid årsskiftet 2008/09 hade 240 kommuner av 290 anmält ansvariga 
personer som fått behörighet till Boverkets energideklarationsregister.  Det är 
oklart vilken statlig aktör som har ansvar för att stödja kommunerna i deras 
tillsyn.
 Sveriges Kommuner och Landsting har med regeringens goda minne 
uppmanat kommunerna i ett cirkulär att de under en övergångsperiod inte 
ska förelägga fastighetsägare vite för att de inte har låtit upprätta energideklarationer. Detta under förutsättning att det råder brist på experter och att 
fastighetsägaren har beställt en energi deklaration av en certifierad energiexpert. Cirkuläret anger ingen tidsgräns för fristen och inte heller vad som 
utgör brist på experter.
6.1 Kvalitetssäkring av deklarationerna
Det finns indikationer på att det svenska systemet med ackreditering av 
företag och certifiering av enskilda experter inte säkerställer deklarationernas 
kvalitet (se kapitel 4).
 Enligt direktivet om byggnaders energiprestanda ska medlemsstaterna 
se till att byggnader energideklareras på ett oberoende sätt av kvalificerade 
och/eller auktoriserade experter.97
 Ett gemensamt tillvägagångssätt, genomfört av kvalificerade och/eller 
auktoriserade experter, vars oberoende garanteras på grundval av objektiva 
kriterier, ska bidra till att medlemsstaterna får gemensamma spelregler i 
fråga om deras insatser för att spara energi i byggnadssektorn och ska för97 Artikel 10 i Europaparlamentets och rådets direktiv 2002/92/EG. I kommissionens förslag till ett omarbetat direktiv anges att  
 medlemsstaterna ska säkerställa att upprättande av bland annat energideklarationer utförs på ett oberoende sätt av kvalificerade  
 och auktoriserade experter. Auktorisationen av experter föreslås ske baserat på experternas kompetens och oberoende. Communication from the Commission, Explanatory Memorandum, Proposal for a directive of the European Parliament and of the  
 Council on the energy performance of buildings (recast), SEC (2008) 2820-2821, art. 16. I direktivets engelska text används  
 termen ”accredited”, vilken korresponderar med termen ”auktoriserade” i direktivets svenska text. Regeringen använde termen  
 ”auktoriserade” i inledningen av propositionens diskussion om utformningen av det svenska systemet med oberoende experter,  
 se prop. 2005/06:145 s. 87. Däremot använder Regeringskansliet en annan term, ackrediterade, i faktapromemoria  
 2008/09:FPM57 s. 3 i redogörelsen för kommissionens förslag till ny lydelse av direktivet.

44RIKSREVISIONEN Energideklarationer – få råd för pengarna
bättra insynen för presumtiva köpare och användare i fråga om energiprestanda på EG:s fastighetsmarknad.98
6.1.1 Kontroller av deklarationerna
Ingen myndighet gör systematiska översikter av innehållet i ett större urval 
av energideklarationer. Swedac gör dock begränsade stickprov av deklarationerna i sina granskningar av företagens rutiner, vid den årliga kontrollen 
av deras ackreditering.99
 Ingen myndighet följer heller prissättningen på energideklarationerna. 
Swedac uppger dock att priset för en deklaration kan variera i stor utsträckning, framför allt för större fastighetsbestånd. Myndigheterna anser sig inte 
behöva följa marknadens prissättning mer ingående då fri konkurrens råder. 
Priset kan dock vara en indikator på hur mycket tid som lagts ned på att 
upprätta en deklaration och i förlängningen dess kvalitet.
6.1.2 Experternas oberoende
Direktivet utgår från att deklarationerna ska upprättas på ett oberoende sätt 
av kvalificerade och/eller auktoriserade experter.100 Den svenska lagstiftningen utgår från att experternas oberoende ska gälla i förhållande till uppdragsgivaren (fastighetsägaren).101 
 Direktivet specificerar inte hur medlemsstaterna ska säkerställa att experterna utför deklarationerna på ett oberoende sätt eller deras kvalifikationer. 
Sverige har infört ett system med en certifiering av de enskilda experterna 
och en ackreditering av de företag inom vilka experterna är verksamma.  
Ackrediteringen ska säkerställa experternas oberoende genom att kontrollera 
att företaget är oberoende från enheter som har hand om ett fastighetsbestånds skötsel och underhåll. Certifieringen av de enskilda experterna ska 
säkerställa deras kunskapsnivå.102
 Swedac har dock uppmärksammat problem med experternas oberoende. 
Myndigheten har under 2008–2009 bedömt det som nödvändigt att skicka 
ut fyra brev till de ackrediterade företagen om kraven på oberoende. I breven 
anger Swedac att vissa energiexperter har anpassat sig till fastighetsägares 
krav på att ingen besiktning ska genomföras och att enbart förutbestämda 
rekommendationer får lämnas. Om ett företag anpassar sig till dessa krav 
anser Swedac att det inte är förenligt med bestämmelserna om experternas 
oberoende. Detta ska kunna leda till att företagets ackreditering återkallas av 
Swedac.103 
98 Preambel 10 Europaparlamentets och rådets direktiv 2002/91/EG.
99 Intervjuer: Boverket 2009-02-22; Swedac 2009-03-03: Näringsdepartementet 2009-03-20; Miljödepartementet 2009-03-20. E-post 
från Swedac 2009-03-16.
100 Artikel 10 i Europaparlamentets och rådets direktiv 2002/91/EG.
101 Se till exempel prop. 2006/06:145 s. 88. Jfr även 10 § förordningen (2006:1592) om energideklaration för byggnader.
102 För en mer utförlig beskrivning av ackrediterings- och certifierings förfarandena se bilaga 4.
103 Swedac, Ang. kravet om oberoende, dnr 08-161-69, 2008-01-22; Swedac, Kontrollorganets oberoende, dnr 08-2105-69, 2008-06-
05; Swedac, Beträffande kraven på ett kontrollorgan för energideklarationer, dnr 08-2105-69, 2008-06-17; Swedac, Krav på kontrollorgan, dnr 09-733-69, 2009-03-18.

45 RIKSREVISIONENEnergideklarationer – få råd för pengarna
 Ett annat problem med experternas oberoende är att vissa ackrediterade 
företag kan lämna åtgärdsförslag som gynnar försäljningen av egna produkter.104 Flera större konsultfirmor som upprättar energideklarationer erbjuder 
också projektering av ombyggnader där energibesparande åtgärder ingår. 
Det finns även exempel på avtal om utförande av energi deklarationer där 
kontrollföretaget ska erhålla viss del av energi besparingen.105
 Ingen expert har hittills mist sin certifiering. Swedac har hittills inte heller 
återkallat någon ackreditering.106
 KONSULTERNAS INVESTERING
Det krävs en viss investering av en konsult som vill bli ackrediterad och certifierad för att utföra energideklarationer.
 Swedacs pris för en ackreditering är cirka 30 000 kronor per år. Priset 
varierar dock med företagets storlek.107  I mars 2009 fanns det 338 ackrediterade företag.108 
 Priset för en certifiering är cirka 5 000 kronor och den gäller i fem år. 
Enligt Swedac fanns det 739 certifierade experter i mars 2009. 109
 Ett företag som har en certifierad expert i en arbetsledande ställning och 
är ackrediterat kan även använda andra kvalificerade anställda för att göra 
energideklarationer. Det finns inga fasta regler för detta men Swedac har 
angett en praxis på att man kan ha mellan 5 och 15 personer arbetande under 
en certifierad arbetsledare i ett ackrediterat företag.110
6.2 Tillsyn av om deklaration upprättats
6.2.1 Byggnader med nyttjanderätter samt specialbyggnader
Kommunerna har tillsynsansvar för att intyg om upprättad energi deklaration 
sätts upp i byggnader med nyttjanderätter samt i större specialbyggnader.
 Vid årsskiftet 2008/09 hade enbart 240 kommuner av 290 anmält  
ansvariga personer till Boverkets register för energideklarationer.111 
 Det är oklart vilken statlig aktör som ska stödja kommunerna i deras 
tillsyn och se till att den är likriktad över hela landet. Enligt Boverket har 
inte myndigheten något formellt ansvar för detta, även om den i praktiken 
bedriver stödjande verksamhet gentemot kommunerna. Myndigheten anger 
i stället att det troligtvis är läns styrelserna som har den formella stödjande 
104 Swedac, enheten för anläggningar och installationer, minnesanteckningar 2008-10-10 från möte med teknisk kommitté för energideklarationer för byggnader 2008-09-18.
105 Swedac, Till ackrediterade kontrollorgan inom området för energideklaration av byggnader, 2008-01-22, beteckning 08-161-69.
106 E-post Swedac 2009-03-16.
107 Swedac bedömer att priset kommer att sjunka på sikt, beroende på att Swedac anställer personer med lämplig teknisk kompetens. I dag använder myndigheten konsulter för de tekniska bedömningarna. Utgifterna för de konsulterna återfaktureras till företagen. 
Intervju Swedac 2009-03-03.
108 E-post Swedac 2009-03-16.
109 E-post Swedac 2009-03-16.
110 Intervju Swedac 2009-03-03.
111 Boverkets årsredovisning 2008, s. 107.

46RIKSREVISIONEN Energideklarationer – få råd för pengarna
uppgiften då de har ett generellt ansvar för att stödja kommunerna i deras 
tillsyn av plan- och bygglagens bestämmelser.112 Näringsdepartementet anger 
dock att det inte finns någon sådan koppling mellan plan- och bygg lagen och 
lagen om energi deklarationer, vilket innebär att läns styrelserna inte skulle ha 
denna uppgift.113
 Boverket uppmärksammade under 2008 att tidsfristen för att upprätta 
energideklarationer i samtliga byggnader inte skulle hållas. Myndigheten 
förde därför diskussioner med Näringsdepartementet, Miljödepartementet, 
Finansdepartementet, Energimyndigheten och Sveriges Kommuner och 
Landsting. Samtalen resulterade i att Sveriges Kommuner och Landsting 
skickade ut ett cirkulär till kommunerna. I cirkuläret föreslås att kommunerna under en övergångsperiod inte ska förelägga fastighetsägare vite för 
att de inte har låtit upprätta energi deklarationer. Detta under förutsättning 
att det råder brist på experter och att fastighetsägaren har beställt en energideklaration av en certifierad energiexpert. Cirkuläret anger ingen tidsgräns 
för fristen och inte heller vad som utgör brist på experter. Cirkulärets formuleringar om kommunernas handläggning av tillsynen återges i bilaga 5.114
 Samtidigt framhåller Boverket att det är viktigt att kommunerna tar sin 
tillsyn över energideklarationerna på allvar. Boverkets tidigare erfarenheter 
från obligatorisk ventilationskontroll (OVK) visar att det kan finnas stora 
brister i kommunernas tillsyn.115
6.2.2 En- och tvåfamiljshus
Det finns ingen tillsyn av energideklarationer för en- och tvåfamiljshus. 
Marknads krafterna ska i stället vara tillräckliga incitament för att en energideklaration ska genomföras. Säljare av småhus har skyldighet att upprätta en 
deklaration vid försäljning. Om ingen deklaration har upprättats kan köparen 
låta upprätta en på säljarens bekostnad. Köparna av en villa förutsätts självmant efterfråga en energideklaration, antingen för att de annars själva måste 
låta upprätta en deklaration eller för att de inte kan avgöra fastighetens 
driftskostnader.
 Det förekommer att säljare och köpare kommer överens om att en 
deklaration inte krävs och avtalar om att köparen avstår från möjligheten att 
upprätta en deklaration i efterhand på säljarens bekostnad.116
112 Intervju Boverket 2009-02-20.
113 Intervju Näringsdepartementet 2009-03-20.
114 Sveriges Kommuner och Landsting, cirkulär 08:62, 2008-09-01.
115 Intervju Boverket 2009-02-20.
116 Intervju Swedac 2009-03-03.

47 RIKSREVISIONENEnergideklarationer – få råd för pengarna
7 Slutsatser och rekommendationer
Målet med direktivet om byggnaders energiprestanda och den svenska lagstiftningen om energideklarationer är att främja en förbättring av byggnaders 
energiprestanda. Samtidigt ska hänsyn tas till utomhusklimat, lokala förhållanden samt till krav på inomhusklimat och kostnads effektivitet.
 Riksdagen antog 2006 ett nytt mål för energieffektivisering i bebyggelsen: Den totala energi användningen per uppvärmd areaenhet i bostäder 
och lokaler ska minska. Minskningen bör vara 20 procent till 2020 och 50 
procent till 2050. 
 Energieffektiviseringsutredningen anger att energi användningen i bostäder och lokaler utgör en tredjedel av Sveriges slutliga energi användning. Den 
framhåller vidare att det finns en stor potential för energi effektiviseringar i 
befintliga byggnader, cirka 13 TWh fjärrvärme och bränslen respektive cirka 
11 TWh el i slutlig energi till 2016. Enligt utredningen finns det också indikationer på att endast i genomsnitt cirka 15 procent av de för fastighetsägarna 
lönsamma åtgärderna faktiskt genomförs.117
 Energi deklarationen är ett styrmedel som ska främja en minskning 
av byggnaders energi användning. Om det behövs för att upprätta energideklarationen ska byggnaden först besiktigas av en oberoende expert. I de 
fall byggnaden har energibesparingspotential ska experten sedan lämna 
förslag på kostnadseffektiva energi effektiviserings åtgärder. Genom att få 
sådana förslag ska fastighetsägaren bli mer benägen att genomföra dessa 
investeringar.
 För vissa byggnadskategorier, till exempel flerbostadshus, ska energideklarationen hållas tillgänglig för allmänheten på en väl synlig plats i byggnaden. Att hyresgästerna blir informerade om byggnadens energi användning 
i förhållande till liknande byggnader ska få dem att ställa krav på fastighetsägaren att genomföra möjliga energi effektiviseringar.
 Riksrevisionen har granskat om regeringen och ansvariga myndigheter 
har gett goda förutsättningar för att systemet med energideklarationer ska 
kunna främja energieffektiviseringar. Riksrevisionen har även bedömt om 
myndigheternas tillämpning av regelverket styr mot de övergripande målen 
på området.
117 Prop. 2008/09:163 s.119, 129, 165, jfr SOU 2008:110 s. 154.

48RIKSREVISIONEN Energideklarationer – få råd för pengarna
Riksrevisionens granskning visar att regeringen och ansvariga myndigheter inte 
har gett tillräckligt goda förutsättningar för att syftet med energi deklarationerna 
ska uppnås. Väsentliga problem med myndigheternas tillämpning av lagstiftningen har också framkommit i granskningen.
7.1 Regeringen och myndigheterna har inte gett goda  
 förutsättningar för att uppnå syftet med lagstiftningen  
 om energideklarationer
 FÅ RÅD FÖR PENGARNA
Det främsta syftet med energideklarationerna är att främja fastighetsägarnas 
investeringar i energi effektiviserande åtgärder. En stor andel, 48 procent, av 
alla deklarationer innehåller dock inte några rekommendationer om åtgärder. 
Det är alltså få råd som fastighetsägarna får för sina pengar.
 I 25 procent av deklarationerna har byggnaderna dessutom besiktigats 
utan att åtgärdsförslag har lämnats. Och i 7 procent av deklarationerna har 
rekommendationer om energieffektiviserande åtgärder lämnats utan att 
byggnaden har besiktigats. Den senare gruppen av deklarationer ska inte få 
finnas enligt lagstiftningen. I båda dessa fall, vilka sammanlagt uppgår till 32 
procent av deklarationerna, kan fastighetsägarnas nytta av deklarationerna i 
förhållande till det pris som de har betalat för dem ifrågasättas.
 FÖRSENINGAR I GENOMFÖRANDE OCH TILLÄMPNING
Den svenska lagstiftningen om energideklarationer bygger på EG-direktivet 
om byggnaders energiprestanda. Det svenska genomförandet av direktivet och tillämpningen av regelverket är kraftigt försenat. Den långdragna 
lagstiftnings processen har medfört att det har varit ont om tid för att bygga 
upp ett system för energideklarationerna och för att deklarera alla de byggnader som omfattas av bestämmelserna. Dessutom uppskattar Boverket att 
fastighetsägarnas utgifter för energi deklarationerna är betydande – cirka 700 
miljoner kronor per år.
 Förseningarna i direktivets genomförande har lett till att otydligheter i 
regelverket inte har uppmärksammats och åtgärdats. Otydligheterna har 
medfört problem med tillämpningen, till exempel att få deklarationer innehåller rekommendationer. Att sådana problem inte uppmärksammas i tid 
kan få konsekvensen att tillämpningen inte styr mot de övergripande målen 
på området. Detta kan i sin tur leda till att systemets effektivitet och legitimitet försämras.

49 RIKSREVISIONENEnergideklarationer – få råd för pengarna
 OTYDLIGHETER KRING BESIKTNING OCH REKOMMENDATIONER
I dag finns det oklarheter i den svenska lagstiftningen om såväl besiktningsbegreppet som när en byggnad behöver besiktigas. Det är också oklart när 
energiexperterna ska lämna åtgärdsförslag. Oklarheterna avser såväl lagen 
och förordningen som Boverkets föreskrifter om energideklarationer. 
 Frågan om byggnaderna ska besiktigas eller inte påverkar både deklarationernas kvalitet och priset för att upprätta en deklaration. Å ena sidan kan 
en besiktning vara nödvändig för att en energiexpert ska kunna kontrollera 
fastighetsägarens uppgifter om byggnadens energiförbrukning och för att 
kunna bedöma vilka specifika åtgärdsförslag som är kostnadseffektiva.  
Å andra sidan kan en deklaration med besiktning antas vara dyrare än en 
deklaration utan besiktning. 
 Drygt två tredjedelar av deklarationerna har föregåtts av besiktning, och 
endast hälften innehåller åtgärdsförslag.
 För en tredjedel av deklarationerna kan fastighetsägarnas nytta ifrågasättas. Denna kategori består främst av deklarationer där byggnaden har 
besiktigats men ingen rekommendation har lämnats. I vissa fall kan detta 
vara motiverat, om experten behöver kontrollera fastighetsägarens inlämnade uppgifter om byggnadens energiprestanda. Men om dessa uppgifter inte 
behöver kontrolleras har fastighetsägaren betalat mer än nödvändigt för att 
upprätta deklarationen. Den består också till en mindre del av deklarationer 
där ingen besiktning genomförts men rekommendationer ändå har lämnats, 
vilket direkt strider mot regelverket. 
 De problem som uppstått till följd av otydligheterna i lagstiftningen har 
varit kända under en längre tid. Trots det har varken regeringen eller Bo-
verket agerat för att förtydliga regelverket. 
 REGERINGENS STYRNING ÄR INTE KOPPLAD TILL DE  
 ÖVERGRIPANDE MÅLEN
Riksdagen har beslutat om övergripande mål för energieffektiviseringen 
i byggnadsbeståndet. Regeringen har inte brutit ned riksdagens övergripande mål för energieffektivisering i byggnader till uppföljningsbara 
delmål för energi deklarationerna. Det saknas mål för hur stor del av energieffektiviseringen som energideklarationerna ska bidra till att uppnå. 
 Avsaknaden av uppföljningsbara delmål från regeringen försämrar  
möjligheten att följa om energideklarationerna bidrar till uppfyllelsen av 
riksdagens övergripande mål på området. 

50RIKSREVISIONEN Energideklarationer – få råd för pengarna
 BRISTANDE ANSVARSFÖRDELNING
Regeringen har inte gett någon myndighet det övergripande ansvaret för systemet med energideklarationer. Ett flertal myndigheter och departement har 
avgränsade ansvarsområden inom energideklarationssystemet. De i huvudsak ansvariga departementen och myndigheterna är Närings departementet, 
Miljö departementet, Boverket, Swedac och Energi myndigheten.
 Den splittrade ansvarsfördelningen kan bland annat ha bidragit till att 
ingen myndighet har uppmärksammat att certifierings- och ackrediteringssystemet, som Swedac ansvarar för, inte säkerställer kvaliteten på innehållet 
i deklarationerna. Detta framgår vid en bearbetning av data från Boverkets 
register. Det finns således en risk för att system övergripande problem faller 
mellan stolarna med dagens organisation. 
 Ytterligare exempel på problem som det krävs tydlig styrning och samordning för att lösa är otydligheterna i regelverket samt vissa experters brist 
på oberoende.
 Det är oklart vilken myndighet som har ansvar för att stödja kommunerna i deras tillsyn. Enligt Boverket har inte myndigheten något formellt 
ansvar för detta, även om den i praktiken bedriver viss stödjande verksamhet. Myndigheten anger i stället att det troligtvis är läns styrelserna som har 
den formella stödjande uppgiften då de har ett generellt ansvar för att stödja 
kommunerna i deras tillsyn av plan- och bygglagens bestämmelser. Näringsdepartementet anger att länsstyrelserna inte har denna uppgift. Eftersom 
ingen myndighet är formellt ansvarig för att stödja kommunernas tillsyn, kan 
detta stöd nedprioriteras av Boverket på eget bevåg. Enligt Riksrevisionen 
finns det då en risk för att tillsynen även blir nedprioriterad av kommunerna 
och att det uppstår omotiverade skillnader i tillsynsnivåer. 
 ENERGIDEKLARATIONSSYSTEMET ÖVERLAPPAR ANDRA STYRMEDEL 
Energi deklarationerna har hittills inte samordnats med andra statliga styrmedel för att öka energieffektiviseringen i det befintliga byggnads beståndet. 
 En fastighetsägare kan också få information om energiförbättrande 
åtgärder för sin byggnad från kommunala energirådgivare. Den kommunala 
rådgivningen bekostas delvis med statliga medel; ramanslaget för denna 
verksamhet i Energimyndighetens regleringsbrev för 2008 var 106 miljoner 
kronor. Energideklarationerna saknar i dag dessutom direkt koppling till vilka 
statliga bidrag och skattelättnader som fastighetsägarna kan beviljas om de 
genomför olika energieffektiviserande åtgärder. Samordnings bristerna  
mellan energideklarationerna och andra statliga styrmedel kan medföra  
suboptimering av de samlade statliga insatserna. 

51 RIKSREVISIONENEnergideklarationer – få råd för pengarna
 I energi propositionen våren 2009 föreslår regeringen dock samordning 
mellan energi deklarationerna, en föreslagen webbaserad rådgivningsportal 
och det föreslagna ROT-avdraget. 
 CERTIFIERINGS- OCH ACKREDITERINGSSYSTEMET UPPFYLLER INTE  
 SITT SYFTE
Sverige har ett, i jämförelse med andra medlemsstater inom EU, komplicerat 
system för att säkerställa energiexperternas oberoende och kompetens.  
Systemet bygger på att Swedac ackrediterar certifieringsorgan för experter 
och de kontrollorgan vilka experterna är verksamma i.
 Den svenska lagstiftningen går längre än direktivets minimikrav genom 
kraven på certifiering och ackreditering. Direktivet ställer bara krav på att 
deklarationerna ska utföras på ett oberoende sätt av kvalificerade och/eller 
auktoriserade experter.
 Riksrevisionens bearbetning av data från Boverket indikerar att det, trots 
kraven på certifiering och ackreditering, finns problem med deklarationernas 
kvalitet. Ingen myndighet genomför systematiska kontroller av innehållet i 
energi deklarationerna. Det finns även indikationer på brister i vissa experters 
oberoende gentemot fastighetsägarna och på att vissa experter säljer andra 
produkter som en del av deklarations upprättandet.
 Ingen expert har hittills mist sin certifiering. Swedac har hittills inte heller 
återkallat någon ackreditering. 
 Systemet med certifiering och ackreditering har inget eget syfte, utan 
finns till för att säkerställa kvaliteten på energideklarationerna och experternas oberoende. Det finns indikationer på att systemet i dess nuvarande form 
inte säkerställer deklarationernas kvalitet. 
7.2 Väsentliga problem i myndigheternas tillämpning av  
 lagstiftningen om energideklarationer
 BRISTANDE UPPFÖLJNING
Det sker ingen återkommande uppföljning av energideklarationernas innehåll och systemets funktionssätt. Det har bidragit till att varken regeringen 
eller någon myndighet har överblick av hur systemet med energideklarationer 
har utvecklats. Regeringen saknar därmed information för att analysera energideklarationernas nytta. 
 Registret för energi deklarationer har svagheter som försvårar uppföljning 
av vilka åtgärdsförslag som lämnas. Boverket har vid sin registerhantering 
inte heller uppmärksammat att cirka 7 procent av deklarationerna strider 

52RIKSREVISIONEN Energideklarationer – få råd för pengarna
mot gällande lagstiftning. Det sker ingen regelbunden uppföljning av vilka 
investeringar som kommer till stånd efter att en energideklaration har 
genomförts. Ingen statlig aktör följer heller fastighets ägarnas utgifter för att 
upprätta energi deklarationer och deras utgifter för att genomföra de energibesparande investeringarna. 
 Avsaknaden av återkommande uppföljning och utvärdering av fastighetsägarnas utgifter för att upprätta energideklarationer och för att genomföra 
energibesparande investeringar, samt vilka besparingar som investeringarna 
lett till, omöjliggör en utvärdering av energi deklarationernas nuvarande och 
framtida effektivitet. Utan denna information går det inte att följa om energideklarationerna bidrar till att uppfylla riksdagens övergripande mål.
 KOMMUNERNA HAR UPPMANATS ATT INTE UTÖVA TILLSYN
Sveriges Kommuner och Landsting har med regeringens goda minne 
uppmanat kommunerna i ett cirkulär att de under en övergångsperiod inte 
ska förelägga fastighetsägare vite för att de inte har låtit upprätta energideklarationer. Detta under förutsättning att det råder brist på experter och att 
fastighetsägaren har beställt en energi deklaration av en certifierad energiexpert. Cirkuläret anger ingen tidsgräns för fristen och inte heller vad som 
utgör brist på experter.
 Att lagen inte kan följas har orsakats av regeringens långa 
genomförande  process och av att den har infört ett nationellt system som 
i vissa delar går längre än vad EU kräver. Detta har i sin tur lett till att det 
uppstod en brist på experter. 
 Regeringen har alltså medverkat till att Sveriges Kommuner och Landsting uppmanar kommunerna att inte följa den lag som riksdagen beslutat. 
Detta kan undergräva systemets legitimitet.
7.3 Planerad förändring av EG-direktivet
Det finns förslag från kommissionen om att direktivet om byggnaders  
energiprestanda ska omarbetas. Förhandlingarna planeras till hösten 2009. 
 Att direktivet ska omförhandlas borde dock inte hindra regeringen och 
myndigheterna från att börja följa upp och utvärdera energideklarationernas 
nuvarande funktionssätt och effekter. Sådan uppföljning och utvärdering kan 
underlätta det svenska genomförandet och tillämpningen av det omförhandlade direktivet. Informationen kan även utgöra ett underlag i förhandlingarna 
om förändringar av direktivet.

53 RIKSREVISIONENEnergideklarationer – få råd för pengarna
7.4 Riksrevisionens rekommendationer
7.4.1 Rekommendationer till regeringen
•	 Se	till	att	EG-direktiv	genomförs	i	tid.	Förseningar	i	genomförandet	kan	
 medföra att regelverket tillämpas på ett förhastat och ogenomtänkt sätt.  
 Detta kan leda till bristande legitimitet och effektivitet i tillämpningen.
•	 Förtydliga	och	förenkla	regelverket	i	alla	led	(lagen,	förordningen	och	 
 föreskrifterna) så att de blir inbördes konsekventa.
•	 Formulera	uppföljningsbara	delmål	för	energi	deklarationerna	utifrån riksdagens mål för energieffektivisering i bebyggelsen och förtydliga  
 ansvarsfördelningen på området. Peka ut en centralt ansvarig myndighet  
 för energideklarationerna. Ge den myndigheten i uppgift att stödja  
 kommunernas tillsyn så att den blir likformig över hela landet.
•	 Se	till	att	energideklarationerna	samordnas	med	andra	insatser,	till	 
 exempel olika stöd och statligt finansierade kommunala energi- och  
 klimat rådgivare.
•	 Säkerställ	deklarationernas	kvalitet	och	experternas	oberoende.	Ge	även	 
 den centralt ansvariga myndigheten i uppdrag att regelbundet följa upp  
 deklarationernas kvalitet och hur mycket besparingar de leder till, samt  
 fastighetsägarnas utgifter för energi deklarationer och investeringar.  
 Använd de befintliga medel som finns för uppföljning av energianvändning.
7.4.2 Rekommendationer till Boverket
•	 Förtydliga	föreskrifterna	och	de	allmänna	råden	vad	avser	besiktning	och	 
 åtgärdsförslag.
•	 Se	till	att	registret	för	energideklarationer	kan	användas	för	att	få	uppgifter och underlag för uppföljning och utvärdering av energideklarationernas effekter på energianvändning. Följ upp vilka rekommendationer som får genomslag hos fastighetsägarna. 

54RIKSREVISIONEN Energideklarationer – få råd för pengarna

55 RIKSREVISIONENEnergideklarationer – få råd för pengarna
 Käll- och litteraturförteckning
 EG-lagstiftning
 Direktiv
Rådets direktiv 89/106/EEG av den 21 december 1988 om tillnärmning av  
 medlemsstaternas lagar och andra författningar om byggprodukter.
Europaparlamentets och rådets direktiv 2002/91/EG av den 16 december  
 2002 om byggnaders energiprestanda.
Europaparlamentets och rådets direktiv 2004/8/EG av den 11 februari 2004  
 om främjande av kraftvärme på grundval av efterfrågan på nyttiggjord  
 värme på den inre marknaden för energi och om ändring av direktiv  
 92/42/EEG.
Europaparlamentets och rådets direktiv 2005/32/EG av den 6 juli 2005 om  
 upprättande av en ram för att fastställa krav på ekodesign för energianvändande produkter och om ändring av rådets direktiv 92/42/EEG och  
 Europaparlamentets och rådets direktiv 96/57/EG och 2000/55/EG.
Europaparlamentets och rådets direktiv 2006/32/EG av den 5 april 2006  
 om effektiv slutanvändning av energi och om energitjänster och om  
 upphävande av rådets direktiv 93/76/EEG.
 Svensk lagstiftning
Förvaltningsprocesslag (1971:291).
Fastighetstaxeringslag (1979:1152).
Lagen (1992:1119) om teknisk kontroll.
Lagen (1996:1059) om statsbudgeten.
Inkomstskattelagen (1999:1229).
Lagen (2006:985) om energideklaration för byggnader.
Förordningen (1997:1322) om bidrag till kommunal energi- och  
 klimatrådgivning.
Förordningen (2006:1592) om energideklaration för byggnader.

56RIKSREVISIONEN Energideklarationer – få råd för pengarna
Förordningen (2007:1065) med instruktion för Boverket.
Förordningen (2007:1153) med instruktion för Statens energimyndighet.
Boverkets föreskrifter och allmänna råd (BFS 2007:4 BED 1) om  
 energideklaration för byggnader.
Boverkets föreskrifter och allmänna råd för certifiering av energiexpert  
 (BFS 2007:5 CEX 1).
Boverkets föreskrifter (2007:14 BED 2) om ändring i föreskrifterna och de  
 allmänna råden (BFS 2007:4) om energideklaration för byggnader.
 Förarbeten
 Utskottsbetänkanden
Betänkande 2005/06:BoU9, riksdagsskrivelse 2005/06:365  
 Nationellt program för energieffektivisering och energismart byggande.
 Regeringens propositioner
Proposition 1995/96:220 Lag om statsbudgeten.
Proposition 2005/06:145 Nationellt program för energieffektivisering och  
 energismart byggande.
Proposition 2008/09:161 Ändring i lagen (2006:985) om energideklarationer  
 – tredimensionella fastigheter i byggnadskomplex med gemensamma uppvärmningssystem. 
Proposition 2008/09:163 En sammanhållen klimat- och energipolitik – Energi.
 Faktapromemoria
Regeringskansliet, Näringsdepartementet, faktapromemoria 2008/09:FPM57  
 Omarbetning av direktivet om byggnaders energiprestanda.
 Övrigt skriftligt material
Boverkets årsredovisningar avseende verksamhetsåren 2006–2008.
Boverket (2009) Förtydligande angående besiktning, 2009-04-02.
Boverket och Statens energimyndighet (2002) Regeringsuppdrag om hur  
 Europaparlamentets och rådets direktiv 2002/91/EG om byggnaders  
 energiprestanda ska genomföras i Sverige, dnr 00-02-1325.

57 RIKSREVISIONENEnergideklarationer – få råd för pengarna
Bernitz, U. och Kjellgren, A. (2007), Europarättens grunder, Tredje upplagan,  
 Norstedts juridik.
Direktiv 2003:139 Genomförande av EG-direktivet om byggnaders  
 energiprestanda.
Direktiv 2008:107 Fördjupad prövning av Boverkets verksamhet.
Europeiska kommissionen (2008), Communication from the Commission,  
 Explanatory Memorandum, Proposal for a directive of the European  
 Parliament and of the Council on the energy performance of buildings  
 (recast), SEC (2008) 2820–2821.
Markör Marknad och Kommunikation (2006), Nollmätning ”Lagen om  
 energideklaration”.
Markör Marknad och Kommunikation (2007), Uppföljning ”Lagen om  
 energideklarationer”.
Miljö- och samhällsbyggnadsdepartementet, rättsenheten (2005), Svar på  
 kommissionens frågor i ärende TREN/D1/KP/ic D (2005) 114824 angående  
 genomförandet av direktiv 2002/91/EG om byggnaders energiprestanda,  
 2005-08-23, dnr M2005/4405/R.
Miljö- och samhällsbyggnadsdepartementet, rättsenheten (2005),  
 Underrättelse enligt artikel 15.2 i Europaparlamentets och rådets direktiv  
 2002/91/EC av den 16 december 2002 om byggnaders energiprestanda,  
 dnr M2005/6452/R, 2005-12-21.
Nationalencyklopedin, angående begreppet ”besiktning”. 
Regleringsbrev för Boverket för budgetåret 2009, 2008-12-18. 
Regleringsbrev för Statens energimyndighet för budgetåret 2008, 2008-11-13.
Skatteverket, Förfarandehandledning i fastighetstaxering, SKV 287 utgåva 1.
SOU 2004:109 Energideklarering av byggnader – För effektivare energianvändning.
SOU 2005:67 Energideklarationer – Metoder, utformning, register och  
 expertkompetens.
SOU 2008:110 Vägen till ett energieffektivare Sverige. 
Strömberg, H. och Lundell, B. (2008), Allmän förvaltningsrätt, 24 uppl.
Sveriges Kommuner och Landsting, cirkulär 08:62, 2008-09-01,  
 Energideklarationer och kommunens tillsynsansvar.
Statens energimyndighets årsredovisningar avseende verksamhetsåren  
 2006–2008.
Swedacs årsredovisningar avseende verksamhetsåren 2006–2008
Swedac (2008), Angående kravet om oberoende, dnr 08-161-69, 2008-01-22.

58RIKSREVISIONEN Energideklarationer – få råd för pengarna
Swedac (2008), Kontrollorganets oberoende, dnr 08-2105-69, 2008-06-05.
Swedac (2008), Beträffande kraven på ett kontrollorgan för energideklarationer,  
 dnr 08-2105-69, 2008-06-17.
Swedac (2009), Krav på kontrollorgan, 09-733-69.
Swedac, enheten för anläggningar och installationer (2008), Minnesanteckningar möte teknisk kommitté energideklarationer för byggnader  
 2008-10-10, 2008-09-18.
Swedac, enheten för anläggningar och installationer (2008), Minnesanteckningar möte teknisk kommitté energideklarationer för byggnader,  
 2008-12-04.
 E-post
E-post från Swedac 2009-03-16.
E-post från Boverket 2009-03-27.
E-post från Boverket 2009-03-31.
E-post från Boverket 2009-04-24.
 Internet
Boverkets hemsida 2008-12-08.
Boverkets hemsida 2009-04-02.
EUR-Lex Celex 72002L0091.
Energistyrelsens hemsida (Danmark), 2009-04-23.
Miljöministeriets hemsida (Finland), 2009-04-23.
Directgov.uk (Storbritannien), 2009-04-23.
Skatteverkets hemsida 2009-04-27.
 Intervjuer
Intervju Boverket 2009-02-20.
Intervju Swedac 2009-03-03.
Intervju Miljödepartementet 2009-03-20.
Intervju Näringsdepartementet 2009-03-20.
Telefonintervju Boverket 2009-03-31.

59 RIKSREVISIONENEnergideklarationer – få råd för pengarna
Bilaga 1 Vilka byggnader ska  
   energideklareras?
 Utdrag från Boverkets hemsida 2008-12-08.
Införandet av energideklarationer är nu i uppstarten och beräknas träda 
ikraft fullt ut under årsskiftet 2008/09. Nedan följer en beskrivning av vilka 
byggnader som berörs och när dessa ska energideklareras.
• Specialbyggnader över 1000 kvm, som t ex simhallar, bibliotek, skolor,  
 vårdbyggnader ska ha en energideklaration till årsskiftet 2008/09. Det  
 framgår av taxeringsbeviset om byggnaden är en specialbyggnad. I fastighetstaxeringslagen finns en lista över vilka byggnader som är specialbyggnader, på webben hittar man informationen på en webbsida från  
 Rättsnätet.
• Byggnader med nyttjanderätt, så som t ex hyresrätter, bostadsrätter och 
 lokaler som hyrs ut ska ha en energideklaration till årsskiftet 2008/09.  
 Under denna kategori finns även en- och tvåbostadshus som hyrs ut eller  
 upplåts med bostadsrätt. När det gäller bostadsrätter är det bostadsrättsföreningen som ska se till att det finns en energideklaration.
• Byggnader som säljs ska energideklareras från och med 1 jan 2009, om de  
 inte redan har en godkänd energideklaration. Till exempel villor som  
 säljs efter det datumet berörs.
• Nya byggnader ska energideklareras från och med 1 jan 2009 (2 år efter  
 bruktagandet, dock inte senare än 2 år efter slutbevis). Om bygganmälan  
 gjorts före 1 jan 2009 behöver byggnaden inte energideklareras på grund  
 av att det är en nybyggnad. Däremot kan byggnaden vara tvungen att  
 deklareras för att den hyrs ut eller är en specialbyggnad.
En energideklaration är giltig i tio år.
 

60RIKSREVISIONEN Energideklarationer – få råd för pengarna
 Undantag
Följande typer av byggnader är undantagna från skyldigheten att energideklarera. Dock gäller att om byggnaden har ett i huvudsak eldrivet luftkonditioneringssystem med nominell kyleffekt större än 12 kW så skall systemet, efter 
2008-12-31, besiktigas minst vart tionde år.
•	 Byggnader	som	i	huvudsak	används	till	andakt	eller	religiös	verksamhet.
•	 Industrianläggningar	och	verkstäder
•	 Fritidshus	med	högst	två	bostäder
•	 Tillfälliga	byggnader	som	avses	att	användas	i	högst	två	år
•	 Ekonomibyggnader	inom	skogs-	och	jordbruksnäring
•	 Fristående	byggnader	mindre	än	50	kvm
•	 Hemliga	byggnader
•	 Byggnader	som	är	byggnadsminnen	eller	är	särskilt	värdefulla	 
 (enl. PBL 3:12) om åtgärdsförslag inte kan lämnas.
•	 Hus	med	nyttjanderätt	där: 
 1. Upplåtelsen är tillfällig eller en liten del av byggnaden 
 2. Sker mellan företag i samma koncern 
 3. Sker genom arrende och byggnaden inte används som bostad åt  
 arrendatorn.
•	 En	och	tvåbostadshus	med	nyttjanderätt	om	upplåtelsen	sker: 
 1. På grund av ägarens arbete eller studier på annan ort, utlandsvistelse,  
 sjukdom med mera. 
 2. Genom testamente. 
 3. Till närstående eller dylikt.
•	 Vid	försäljning	av	byggnad: 
 1. Mellan företag inom samma koncern. 
 2. Expropriation eller inlösen. 
 3. Konkursbo eller exekutivt förfarande.  
 4. Närstående eller dylikt.

61 RIKSREVISIONENEnergideklarationer – få råd för pengarna
Bilaga 2 EG-lagstiftning med anknytning  
   till energiaspekter i bebyggelsen
Rådets direktiv 89/106/EEG av den 21 december 1988 om tillnärmning av 
medlemsstaternas lagar och andra författningar om byggprodukter.
Europaparlamentets och rådets direktiv 2004/8/EG av den 11 februari 2004 
om främjande av kraftvärme på grundval av efterfrågan på nyttiggjord värme 
på den inre marknaden för energi och om ändring av direktiv 92/42/EEG.
Europaparlamentets och rådets direktiv 2005/32/EG av den 6 juli 2005 om 
upprättande av en ram för att fastställa krav på ekodesign för energianvändande produkter och om ändring av rådets direktiv 92/42/EEG och Europaparlamentets och rådets direktiv 96/57/EG och 2000/55/EG.
Europaparlamentets och rådets direktiv 2006/32/EG av den 5 april 2006 om 
effektiv slutanvändning av energi och om energitjänster och om upphävande 
av rådets direktiv 93/76/EEG.

62RIKSREVISIONEN Energideklarationer – få råd för pengarna

63 RIKSREVISIONENEnergideklarationer – få råd för pengarna
Bilaga 3 Otydligheter i lagstiftningen
I denna bilaga redogör vi mer utförligt för otydligheterna rörande besiktning 
och rekommendationer i svensk lagstiftning och förarbeten. 
 Lagen (2006:985) om energideklaration för byggnader 
8 § Innan en energideklaration upprättas för en befintlig byggnad skall 
byggnadens ägare se till att byggnaden besiktigas, om det behövs för att en 
deklaration skall kunna upprättas.
 Regeringen eller den myndighet som regeringen bestämmer får meddela 
föreskrifter om besiktning.
9 § I en energideklaration skall det anges
1. en uppgift om byggnadens energiprestanda,
2. om obligatorisk funktionskontroll av ventilationssystemet har utförts i
byggnaden,
3. om radonmätning har utförts i byggnaden,
4. om byggnadens energiprestanda kan förbättras med beaktande av en
god inomhusmiljö och, om så är fallet, rekommendationer om kostnadseffektiva åtgärder för att förbättra byggnadens energiprestanda, och
5. referensvärden, som gör det möjligt för konsumenter att bedöma byggnadens energiprestanda och att jämföra byggnadens energiprestanda med 
andra byggnaders.
Regeringen eller den myndighet som regeringen bestämmer får meddela 
föreskrifter om hur en byggnads energiprestanda enligt första stycket 1 skall 
fastställas, vilka referensvärden som skall användas enligt första stycket 5 
och vilka uppgifter som utöver första stycket 1–5 skall lämnas i en deklaration.
 Förordningen (2006:1592) om energideklaration för byggnader
6 § Om en energideklaration enligt 9 § första stycket 4 lagen (2006:985) 
om energideklaration för byggnader skall innehålla rekommendationer om 
åtgärder för att förbättra byggnadens energiprestanda, skall deklarationen 
föregås av en besiktning som gör det möjligt att bedöma åtgärdens påverkan 
på inomhusmiljön och kostnadseffektivitet.

64RIKSREVISIONEN Energideklarationer – få råd för pengarna
 Boverket får meddela föreskrifter om hur omfattande en besiktning behöver vara med hänsyn till byggnadens energiprestanda samt de ytterligare 
föreskrifter som behövs om besiktningen av befintliga byggnader enligt 8 § 
lagen om energideklaration för byggnader. 
 Boverkets föreskrifter och allmänna råd om energideklaration för   
 byggnader (BFS 2007:4 BED1)
4 § Omfattning av besiktning, enligt förordning (2006:1592) om energideklaration för byggnader, skall anpassas till i vilken mån besiktningen kan 
leda till rekommendationer om kostnadseffektiva åtgärder utan negativa 
konsekvenser för inomhusmiljön, byggnadens kulturvärden och andra väsentliga egenskapskrav. 
 Omfattningen av besiktning i övrigt skall bedömas utifrån de uppgifter 
som byggnadens ägare överlämnat till den oberoende experten.
Allmänt råd: I bedömningen av kostnadseffektivitet bör även kostnaden för 
besiktningen vägas in. Ju högre energianvändning per m2 och år desto större 
utrymme för besiktning och därmed för rekommendationer till kostnadseffektiva åtgärder kan finnas. De uppgifter som avses i andra stycket ovan är, 
byggnadens energianvändning och areor, obligatorisk funktionskontroll av 
ventilationssystemet och radonmätning samt övriga uppgifter som skall 
anges i energideklarationen. I de fall den oberoende experten bedömer att 
det inte finns kostnadseffektiva åtgärder i den omfattning att besiktning är 
motiverad, kan den oberoende experten i stället ge generella råd om effektivisering, vilka är anpassade till aktuell byggnads kategori.
 Beskrivning av otydligheterna
Lagen om energideklarationer anger att en byggnad ska besiktigas om det 
behövs för att en deklaration ska kunna upprättas. Regeringen eller den myndighet som regeringen bestämmer får meddela föreskrifter om besiktning. 
I en energideklaration ska det bland annat anges om byggnadens energiprestanda kan förbättras med beaktande av en god inomhusmiljö. Om så är 
fallet, ska deklarationen också innehålla rekommendationer om kostnadseffektiva åtgärder för att förbättra byggnadens energiprestanda.118
 Svårigheterna som uppstått vid tillämpningen är för det första vad som 
faktiskt utgör en besiktning och för det andra vad det är som avgör om en 
byggnad behöver besiktigas för att en deklaration ska kunna upprättas. 
 Regeringens lagförslag förefaller utgå från att besiktning är obligatorisk. 
Propositionens lagförslag lyder: 
118 8 § och 9 § 4 lagen (2006:985) om energideklaration för byggnader.

65 RIKSREVISIONENEnergideklarationer – få råd för pengarna
8 § Innan en energideklaration upprättas för en befintlig byggnad skall byggnadens ägare se till att byggnaden besiktigas på det sätt som behövs för att en deklaration skall kunna upprättas. Regeringen eller den myndighet som regeringen 
bestämmer får meddela föreskrifter om besiktningens omfattning.
Regeringen framhöll i propositionen bland annat följande angående 
besiktning:119 
En energideklaration förutsätter att uppgifter hämtas in från byggnadens ägare 
och att byggnaden besiktigas på plats i de avseenden som krävs för att en fullständig deklaration skall kunna göras. Besiktningens omfattning måste styras 
av de föreskrifter som gäller i fråga om energideklarationens innehåll. Ett stort 
ansvar för besiktningens omfattning och kvalitet kommer att ligga på de oberoende experter som föreslås i avsnitt 15. Det byggnadsbestånd som kommer att 
omfattas av deklarationsskyldigheten representerar ett antal olika byggnadstyper 
med olika utformning, ålder, komplexitet, förvaltning, energiprestanda och inomhusmiljö. Som framgår av avsnitt 12 kommer deklarationerna att aktualiseras 
vid olika tidpunkter för olika kategorier av byggnader. Vissa kategorier kommer 
att deklareras vart tionde år, medan deklarationer kan aktualiseras mera sällan 
beträffande andra kategorier. Alltså behövs det närmare och i viss mån olika 
kriterier för hur omfattande en besiktning skall vara. I vissa fall, exempelvis då 
en byggnad redan har goda energiprestanda, kan det tänkas att en besiktning på 
plats inte är nödvändig. Regeringen eller den myndighet som regeringen bestämmer bör få meddela sådana föreskrifter.
Det är otydligt om regeringen med uttrycket ”besiktigas på plats” avser att 
förtydliga att besiktning är något som alltid sker på plats, avser att ange 
om besiktning kan äga rum i någon annan form eller inte alls äga rum. 
Bostads utskottet föreslog riksdagen vissa ändringar i regeringens förslag 
till lagtext rörande besiktning i 8 §. Dess nuvarande lydelse överensstämmer 
med utskottets förslag till lagtext. Utskottet angav bland annat följande i sitt 
betänkande:120 
Bostadsutskottet kan konstatera att regeringens lagförslag ger ett relativt stort 
utrymme för regeringen eller den myndighet regeringen bestämmer att genom föreskrifter reglera omfattningen av och formen för en besiktning. Detta är nödvändigt med tanke på det vida spektrum av byggnader som kommer att omfattas av 
lagen. Det är rimligt att olika krav kan ställas t.ex. när en byggnad första gången 
skall besiktigas och energideklareras i jämförelse med när en ombesiktning skall 
ske av en byggnad med väl kända egenskaper. I många fall kommer det sannolikt 
att redan från början stå klart att upprättandet av en energideklaration kan ske 
först efter en besiktning på plats. I andra fall kan byggnadens egenskaper vara 
119 Prop. 2005/06:145 s. 77. 
120 Bet. 2005/06:BoU9 s. 34 f. Ändringarna avsåg i fråga om besiktning 8 § första och andra styckena och 12 § första stycket. 

66RIKSREVISIONEN Energideklarationer – få råd för pengarna
så väl kända att en sådan är obehövlig. Det kan därför ofta vara lämpligt att 
den utsedda experten, som ett första steg i det arbete som skall leda fram till en 
energideklaration, utifrån redan tillgänglig information gör en bedömning av om 
ytterligare uppgifter behöver inhämtas och om detta i så fall kräver en besiktning 
på plats av den enskilda byggnaden. Som framgått ovan är det även regeringens bedömning att en besiktning på plats sannolikt inte alltid kommer att vara 
nödvändig. Utskottet har emellertid konstaterat att den av regeringen föreslagna 
ordalydelsen av 8 § riskerar att leda till missförstånd om att den utsedda experten 
inte kan upprätta en deklaration utan att göra en besiktning på plats. Utskottet föreslår därför en mindre omformulering av bestämmelsen för att undanröja 
denna risk. Det bör framhållas att utskottet inte avser att förändra innebörden 
i sak av den av regeringen föreslagna bestämmelsen. I paragrafens andra stycke 
bör en mindre ändring göras för att bestämmelsen bättre skall anknyta till den av 
utskottet föreslagna lydelsen av första stycket. Också 12 § bör av samma anledning genomgå en mindre förändring.
Bostadsutskottet föreslog också riksdagen att regeringens förslag om delegation, till regeringen eller den myndighet som regeringen bestämmer, att 
meddela föreskrifter skulle ändras. Enligt regeringens otydliga förslag, som 
förefaller utgå från att besiktning var obligatorisk, skulle delegationen avse 
”besiktningens omfattning”. Enligt utskottets förslag skulle delegationen i 
stället avse ”besiktning”. 
 Otydligheterna i bostadsutskottets betänkande består främst i att  
utskottet anger att regeringens förslag till lagtext om besiktning riskerar att 
leda till missförstånd om att experten inte kan upprätta en deklaration utan 
att göra en besiktning på plats. Samtidigt framhåller utskottet att det inte avser att förändra innebörden i sak av regeringens förslag till bestämmelse om 
besiktning. Dessutom anger utskottet att regeringen eller den myndighet regeringen bestämmer har ett relativt stort utrymme att reglera ”omfattningen 
av och formen för en besiktning”. 121 Det sistnämnda skulle kunna tolkas som 
att utskottet utvidgar begreppet besiktning till att omfatta även granskning 
som inte sker på plats. En alternativ tolkning är att utskottet ändå menar att 
en besiktning är något som per definition alltid sker på plats. Betänkandet 
ger inte någon ytterligare ledning för hur begreppet besiktning ska tolkas. 
 I allmänt språkbruk avser begreppet besiktning granskning av en plats eller ett föremål.122 Den betydelsen överensstämmer med till exempel förvaltningsprocesslagens bestämmelse om besiktning. Rätten får förordna om syn 
på stället för besiktning av en fastighet, av en plats eller av ett föremål som 
inte kan lämnas in till rätten.123 Inom fastighetstaxeringen finns ett antal 
bestämmelser om att Skatteverket kan göra frivillig besiktning respektive 
121 Bet. 2005/06:BoU9 s. 34 f. 
122 Se Nationalencyklopedin.
123 23 § 1 stycket förvaltningsprocesslagen (1971:291).  

67 RIKSREVISIONENEnergideklarationer – få råd för pengarna
tvångsbesiktning av fastighet. Dessa bestämmelser utgår från att besiktning 
per definition alltid sker av själva fastigheten.124 Det finns också andra förvaltningsmyndigheter som har möjlighet att göra syn eller besiktning. Det gäller 
till exempel miljö- och hälsoskyddsnämndernas och byggnadsnämndernas 
kontrollverksamhet.125
 Förordningen om energideklarationer gör frågan om besiktning beroende av om deklarationen ska innehålla rekommendationer om åtgärder för 
att förbättra byggnadens energiprestanda. Besiktningen ska göra det möjligt 
att bedöma åtgärdens påverkan på inomhusmiljön och kostnadseffektivitet. 
Förordningen reglerar inte närmare frågan om besiktning, utan bemyndigar 
Boverket att meddela föreskrifter om hur omfattande en besiktning behöver 
vara med hänsyn till byggnadens energiprestanda. Boverket får även meddela de ytterligare föreskrifter som behövs om besiktningen av befintliga 
byggnader enligt 8 § lagen om energi deklarationer. Ordalydelsen av 6 § i 
förordningen anknyter närmast till propositionen, som utgick från att ”en 
energideklaration förutsätter att uppgifter hämtas in från byggnadens ägare 
och att byggnaden besiktigas på plats i de avseenden som krävs för att en 
fullständig deklaration ska kunna göras.”126 Om begreppet besiktning ska 
tolkas som att den kan ske på annan plats än den där byggnaden är belägen (jämför bostadsutskottets diskussion ovan), bemyndigar förordningen 
Boverket att meddela föreskrifter även om formen för besiktning. Detta 
ställer ytterligare krav på precisering av innebörden av begreppet besiktning 
i Boverkets föreskrifter. Begreppet besiktning avser i ett flertal andra lagar en 
granskning på plats av till exempel en byggnad.127 Om begreppet besiktning 
skulle tillämpas på samma sätt som i andra lagar skulle bemyndigandet i 
detta fall innebära en rätt att föreskriva exempelvis hur detaljerad en granskning på plats behöver vara.
 Boverkets föreskrifter reglerar uttryckligen endast omfattningen av 
besiktningen, inte om besiktning ska göras eller inte. Enligt föreskrifterna 
ska besiktningens omfattning ”enligt förordningen om energideklarationer” 
anpassas till i vilken mån den kan leda till rekommendationer om kostnadseffektiva åtgärder utan negativa konsekvenser för bland annat inomhusmiljön. Därefter föreskriver Boverket dock, utan närmare förtydligande av 
vad begreppet avser, att omfattningen av ”besiktning i övrigt” ska bedömas 
utifrån uppgifter som fastighetsägaren överlämnat till den oberoende experten.128 I anslutning till föreskrifterna har Boverket lämnat ett (ej bindande) 
allmänt råd vilket är svårtolkat.129  
124 18 kap. 8 § och 30–40 §§ fastighetstaxeringslagen (1979:1152). Se även Skatteverket, Förfarandehandledning i fastighetstaxering, 
 SKV 287 utgåva 1, s. 75 f.
125 Se Håkan Strömberg och Bengt Lundell, Allmän förvaltningsrätt, 24 uppl. 2008, s. 106. 
126 Prop. 2005/06:145 s. 77 f. 
127 Se till exempel 23 § första stycket förvaltningsprocesslagen (1971:291) samt 18 kap. 8 § och 30–40 §§ fastighetstaxeringslagen  
 (1979:1152). 
128 4 § Boverkets föreskrifter och allmänna råd om energideklaration för byggnader (BFS 2007:4 BED 1).
129 Intervju Boverket 2009-02-20.

68RIKSREVISIONEN Energideklarationer – få råd för pengarna
 Boverket publicerade i april ett förtydligande (ej i föreskriftsform) om 
tolkningen av lagstiftningen på myndighetens hemsida. En svårighet med 
Boverkets förtydligande är att Boverket dels använder ett nytt begrepp för 
besiktning (”byggnaden har besökts”), dels utan stöd i vare sig lag eller 
förordning anger att regelverket medger att energideklarationer ”görs utan 
att byggnaden har besökts endast då det är uppenbart att inga åtgärder kan 
rekommenderas som medför en lägre energianvändning eller då underlaget 
från fastighetsägaren är komplett och trovärdigt”.130 Som vi redovisat ovan, 
utgår lagen nämligen från att en byggnad ska besiktigas, om det behövs för 
att en deklaration ska kunna upprättas.
 Boverket anger i ett till förtydligandet bifogat dokument att ”regelverket 
kan vara svårt att tyda men Boverket kan konstatera att tillämpningen av bestämmelserna inte alltid följs och att en del registrerade energideklarationer 
inte följer regelverket”.131 
 Otydligheten om vad som utgör en besiktning påverkas också av att 
energiexperterna enligt ackrediteringsordningen ISO/IES 17020 ska göra 
”platsbesök”. Syftet med sådana besök ska enligt Swedac vara ”kontroll hos 
fastighetsägaren för genomgång av tillhandahållet material”.132 Platsbesök 
förefaller vara detsamma som vad Boverket i myndighetens föreskrifter kallar 
”besiktning i övrigt”.
130 http://www.boverket.se/Bygga-forvalta/Energideklaration/Aktuellt/Aktuellt1/.
131 Boverket, Förtydligande angående besiktning 2009-04-02.
132 ”Platsbesök” är ett krav enligt ISO/IES 17020 för kontrollorgan att de ska verifiera sina uppgifter. Swedac, Minnesanteckningar  
 möte teknisk kommitté energideklarationer för byggnader 2008-12-04, Stockholm.

69 RIKSREVISIONENEnergideklarationer – få råd för pengarna
Bilaga 4 Certifiering och ackreditering
 Certifiering
Priset för en certifiering var i mars 2009 cirka 5 000 kronor och gäller i fem 
år. För att en person ska bli certifierad ska följande krav vara uppfyllda: 
•	 Grundutbildning
•	 Praktisk	erfarenhet
•	 Lämplighet	för	uppgiften
•	 Teoretisk	kunskap	(verifieras	genom	tentamen).
Certifieringen bygger på i huvudsak följande delar föreskrivna av Boverket: 
•	 Swedac	ackrediterar	certifieringsorgan	(för	närvarande	4	stycken)	som	 
 certifierar personer som uppfyller kraven i föreskriften. 
•	 Ackrediterade	organisationer	utbildar	experterna	i	de	delar	där	särskild	 
 sakkunskap krävs och certifierar experterna. 
•	 Certifieringen	gäller	i	fem	år
•	 Den	som	certifierats	ska	arbeta	i	ett	av	Swedac	ackrediterat	kontrollorgan
•	 Det	finns	olika	krav	för	certifiering	för	enkla	respektive	komplexa	byggnader etcetera (normal, kvalificerad, luftkonditionering). 
Kraven för certifiering anges i Boverkets föreskrifter CEX 1. Utifrån de övergripande kraven i CEX 1 har de ackrediterade certifieringsorganen arbetat 
fram mer detaljerade kravspecifikationer. Certifieringsorganen har en teknisk 
kommitté, vilken har till uppgift att tolka och förtydliga kraven för certifiering, 
så att certifieringen sker enligt gemensamma standarder. Boverket är medlem av kommittén, i egenskap av kravställare. 
 I mars 2009 fanns det 739 certifierade experter med tillgång till Bo- 
verkets register. 
 Ett företag som har en certifierad expert i en arbetsledande ställning och 
är ackrediterat kan även använda andra anställda för att göra deklarationer. 
Det finns inga regler för detta men Swedac har angett en praxis på att man 
kan ha mellan 5 och 15 personer arbetande under en certifierad arbetsledare i 
ett ackrediterat företag.133
133 Intervju Swedac 2009-03-03.

70RIKSREVISIONEN Energideklarationer – få råd för pengarna
 Ackreditering
Swedac ackrediterar också de företag som utfärdar energideklarationer.   
Ackrediteringsproceduren avser dels att företagens administrativa rutiner 
och system säkerställer deras oberoende, dels att företagen upprättar deklarationerna på ett korrekt sätt. 
 Swedacs pris för att ackreditera ett företag är cirka 30 000 kronor om 
året; för större företag är kostnaden högre. I mars 2009 var 338 företag  
ackrediterade.
 Swedacs mål är att det ska ta högst tre månader från att man har lämnat 
in en komplett ansökan till det första insyningsbesöket från Swedac. I dag tar 
det cirka två månader.134
134 Ibid.

71 RIKSREVISIONENEnergideklarationer – få råd för pengarna
Bilaga 5 Utdrag ur Sveriges Kommuner och  
   Landstings cirkulär 08:62
Utdrag ur Sveriges Kommuner och Landstings cirkulär 08:62 Energideklarationer och kommunens tillsynsansvar, avseende kommunernas handläggning 
av tillsynen.
 Kommunens handläggning av tillsynen 
Då antalet byggnader som ska energideklareras är mycket stort, cirka 
300 000, och då antalet energiexperter ännu inte fyller upp behovet, kan 
det uppstå problem med att genomföra alla energideklarationer till den 31 
december 2008. 
 Sveriges Kommuner och Landsting har under hand diskuterat frågan med Boverket, Energimyndigheten, Finansdepartementet, Näringsdepartementet samt Miljödepartementet för att finna en rimlig lösning på 
problemet.
 Förbundet föreslår att kommunerna uppmanar sina fastighetsägare, 
de som ska inlämna en energideklaration före den 31 december 2008, att 
snarast göra en skriftlig beställning av en energideklaration hos någon 
certifierad energiexpert och att beställningen verifieras av energiexperten. 
Om sedan energideklarationen inte kan göras före den 31 december 2008 
ska kommunens tillsynsansvarige kunna acceptera beställningen och inte 
behöva vidta någon åtgärd som till exempel vitesföreläggande. 
 Det gäller dock att energideklarationen genomförs och inlämnas till Bo-
verket inom rimlig tid. Vad detta är får avgöras av kommunen från fall till fall.
 När det sedan gäller den generella tillsynen över om anslaget av energideklarationen finns på väl synlig plats i de olika byggnaderna, så ska ingen 
aktiv uppsökande verksamhet påbörjas. 
 Om byggnadsnämnden blir uppmärksammad på att anslaget saknas ska 
nämnden vidta åtgärd. Det första nämnden bör göra är att tillskriva byggnadens ägare och fråga varför deklarationen inte finns allmänt tillgänglig. I 
bästa fall har man bara glömt att sätt upp den.
 Om man inte har låtit göra någon deklaration bör ett vitesbelopp sättas 
ut, samt en uppmaning om att snarast låta upprätta en energideklaration. 
Vitesbeloppet bör förslagsvis sättas något högre än vad det kostar att göra 
en energideklaration.
 Kommunen ska inte kräva in energideklarationerna för eventuell kontroll 
eller liknande. Boverket och Energimyndigheterna har detta ansvar.

72RIKSREVISIONEN Energideklarationer – få råd för pengarna

73 RIKSREVISIONENEnergideklarationer – få råd för pengarna

