RiR 2009:25
Resursstyrning i

högskolans grundutbildning

Riksrevisionens logotyp.

ISBN 978 91 7086 198 7RiR 2009:25Tryck: Riksdagstryckeriet, Stockholm 2009

För kännedom:
Göteborgs universitetKarlstads universitetUmeå universitetTill regeringenUtbildningsdepartementetDatum: 2009-12-07Dnr: 31-2008-1068
Resursstyrning i högskolans grundutbildning

Riksrevisionen har granskat resursstyrning i grundutbildningen vid tre 
lärosäten. Resultatet av granskningen redovisas i denna granskningsrapport. 
Företrädare för Göteborgs universitet, Karlstads universitet och Umeå 
universitet har fått tillfälle att faktagranska och i övrigt lämna synpunkter på 
utkast till rapport. 
Rapporten överlämnas till regeringen i enlighet med 9 § lagen 
(2002:1022) om revision av statlig verksamhet m.m. Rapporten överlämnas 
samtidigt till Riksrevisionens styrelse. 
Rapporten innehåller slutsatser och rekommendationer som avser 
Göteborgs universitet, Karlstads universitet och Umeå universitet. 
Riksrevisionen kommer att följa upp granskningen. 
Riksrevisor Eva Lindström har beslutat i detta ärende. Revisor 
Fredrik Friberg har varit föredragande. Revisionsledare Inger Sandberg, 
revisor Nina Gustafsson Åberg och revisionsråd Inger Rydén Bergendahl har 
medverkat vid den slutliga handläggningen. 
Eva LindströmFredrik Friberg

Innehåll

Sammanfattning 7

1 Inledning 11
1.1 Motiv för granskning 11
1.2 Syfte och revisionsfråga 12
1.3 Bedömningsgrunder 12
1.4 Metod och genomförande 15
1.5 Avgränsningar 16

2 Nationell resursstyrning av grundutbildningen 17
2.1 Det nationella resurstilldelningssystemet 17
2.2 Ekonomiska förutsättningar och utbildningsplanering 18
2.3 Grundutbildningens kostnadsutveckling 19
2.4 Införande av en ny modell för kostnadsredovisning 20
2.5 Regeringens styrning 21

3 Resursanvändning vid utbildning i tre ämnen 23
3.1 Undersökningens upplägg och genomförande 23
3.2 Fysik 24
3.3 Sociologi 32
3.4 Spanska 39
3.5 Sammanfattande iakttagelser 46

4 Resursstyrning vid Göteborgs universitet 49
4.1 Om Göteborgs universitet 49
4.2 Resursfördelning till grundutbildningen 51
4.3 Utbildningsplanering 53
4.4 Uppföljning av verksamhet och ekonomi 55
4.5 Sammanfattande iakttagelser 55

5 Resursstyrning vid Karlstads universitet 57
5.1 Om Karlstads universitet 57
5.2 Resursfördelning till grundutbildningen 59
5.3 Utbildningsplanering 62
5.4 Uppföljning av verksamhet och ekonomi 62
5.5 Sammanfattande iakttagelser 63

6 Resursstyrning vid Umeå universitet 67
6.1 Om Umeå universitet 67
6.2 Resursfördelning till grundutbildningen 69
6.3 Utbildningsplanering 71
6.4 Uppföljning av verksamhet och ekonomi 72
6.5 Sammanfattande iakttagelser 73

7 Slutsatser och rekommendationer 75
7.1 Resurser för utbildning 76
7.2 Lärosätenas resursstyrning 77
7.3 Riksrevisionens rekommendationer 80

Referenser 81

Bilaga Metod för undersökning av resursanvändning på ämnesnivå 85



SammanfattningGrundutbildningen finansieras med statliga medel och omsätter årligen 
cirka 20 miljarder kronor. Inom högskolesektorn har under senare år rests 
farhågor om att tillförda resurser inte är tillräckliga för att säkra utbildningars 
kvalitet. Frågan har uppmärksammats av Högskoleverket och regeringen, 
som har utlovat resurstillskott för mer lärarledd undervisningstid och 
minskning av antalet studenter per lärare. 
Samtidigt finns indikationer på att resursstyrningen på lärosätena är 
outvecklad och att kunskap saknas om samband mellan resursfördelning 
och resultat. 
Med dessa utgångspunkter har Riksrevisionen granskat resursstyrningen 
i grundutbildningen vid universiteten i Göteborg, Karlstad och Umeå. 
Granskningen har följande revisionsfråga: Har granskade lärosäten vidtagit 
åtgärder för att främja en effektiv resursanvändning i grundutbildningen? 
Granskningens övergripande slutsats är att lärosätena saknar samlad 
kunskap om vad olika utbildningar faktiskt kostar och hur tillgängliga 
resurser används. Riksrevisionen bedömer därför att det finns utrymme för 
lärosätesledningarna att utveckla en mer aktiv roll i sin resursstyrning. 
Stora variationer i utbildningars resurserPå ämnesnivå har Riksrevisionen undersökt hur tilldelade medel för 
grundutbildningen omsätts i resurser för studenter som följer en specifik 
utbildning. För nio utbildningar från grundkurs upp till kandidatexamen (1–
90 högskolepoäng i ämnet) har Riksrevisionen beräknat intäkter, kostnader 
och undervisningsinsats. 
Undersökningen visar att skillnader mellan ämnen med olika 
ersättningsnivåer förstärks av lärosätenas avsättningar för kostnader ovanför 
institutionsnivån. För fysik återstår cirka 63 procent av bruttoersättningen 
efter avdrag för gemensamma kostnader på lärosätesnivå och fakultetsnivå. 
Motsvarande andel för spanska varierar mellan 48 och 78 procent. För 
sociologi är andelen cirka 40 procent. 
I undersökningen framkommer att fysikstudenter har drygt tio timmar 
undervisning per vecka, men studenter i spanska och sociologi har mellan 
fyra och sex timmar. Även kostnader varierar stort mellan och inom ämnen, 
främst beroende på olika kursers skiftande studentantal. Institutionens 

genomsnittliga intäkt vid fem av nio undersökta ämnesmiljöer är inte 
tillräcklig för att täcka kursernas lärarkostnader. 
Riksrevisionen konstaterar att flexibel resursanvändning på 
institutionsnivå kan innebära fördelar eftersom strategiskt viktiga 
utbildningar med dålig ekonomi kan finansieras av andra kurser eller 
ämnen. Samtidigt finns risker för att till exempel ekonomiskt svaga kurser 
eller ämnen med litet studentunderlag kan döljas i ett större ekonomiskt 
sammanhang. Det kan finnas goda motiv för att ge kurser med svag 
ekonomisk bäring, men då bör de ekonomiska förutsättningarna vara kända 
och accepterade av högre nivåer inom lärosätet. I annat fall kan följden 
bli att utbildningsutbudet inte omprövas i tillräcklig omfattning. I de fall 
lärosätet saknar transparenta och jämförbara system för att rapportera 
institutioners resultat till fakultets- och lärosätesnivå, försvåras möjligheten 
att säkerställa en effektiv resursanvändning. 
Lärosätena behöver utveckla mer transparenta modeller 
för kostnadsfördelningFör ledningens ställningstagande om grundutbildningens effektivt 
behöver verksamhetens kostnader synliggöras genom redovisning på 
kostnadsbärare. Därigenom skapas en rättvisande och transparent 
redovisning. 
Vid de tre lärosätena pågår utveckling av interna modeller för att fördela 
kostnader efter kostnadsbärare på institutionsnivå. Även med införande av 
nya modeller finns emellertid risk att redovisningen förblir alltför aggregerad 
för att möjliggöra nedbrutna analyser av kurser och utbildningsprogram. 
Detta eftersom verksamheten vid en institution eller ett ämne ofta 
består av en mångfald av kurser och program, vilka dessutom kan vara 
institutions- eller fakultetsöverskridande. Därför anser Riksrevisionen att 
redovisningssystem som tydligare synliggör kostnader för utbildningar med 
olika resursmässiga förutsättningar bör övervägas. 
Resursfördelning mellan utbildningar övervägs sällanRiksdag och regering har anfört att lärosätena vid behov måste 
kunna besluta att omfördela mellan utbildningsområden med olika 
ersättningsnivåer. Det innebär att lärosätesledningarna har ett ansvar för att 
aktivt överväga intern omfördelning. 
Riksrevisionen konstaterar i granskningen att lärosätesledningarna 
endast i begränsad omfattning har tagit initiativ till att ompröva 

resursfördelning mellan olika utbildningsområden som följer av de 
nationella ersättningsnivåerna. Förekommande undantag avser nästan 
uteslutande extra fördelning till språkområdet. Existerande principer för 
resursfördelning utgår inte från någon samlad eller uppdaterad information 
om utbildningars faktiska resursanvändning. Sådan kunskap skulle medge 
en mer aktiv prövning av omfördelning mellan lärosätets utbildningar. 
Ledningens beslutsunderlag bör förbättrasUtbildningsplanering och uppföljning av verksamhet och ekonomi bör vara 
nära sammankopplade. Lärosätets ledning ansvarar för att besluta i viktigare 
frågor om verksamhetens övergripande inriktning och om den interna 
resursfördelningen och dess uppföljning. 
Vid de tre lärosätena fattar ledningsnivån beslut om fakulteternas 
övergripande inriktning och ekonomiska ramar. I övrigt tillämpas generellt 
en omfattande delegering till fakulteterna, även om det vid samtliga tre 
lärosäten förekommer exempel på att ledningen genom informell styrning 
påverkar fakulteternas utbildningsutbud. 
Samtidigt innebär ett decentraliserat genomförande och relativt 
begränsad verksamhetsuppföljning att ledningen behöver utveckla 
sina metoder för att säkerställa att resurserna används effektivt och 
ändamålsenligt. En institution eller ett ämne kan omsätta tiotals miljoner 
och ha en mångfald av kurser och program. Genom Riksrevisionens 
undersökning av nio utbildningar framkommer att institutionsintern 
omfördelning mellan ämnen och utbildningar inte syns i institutionens 
samlade budget. Det innebär att det för högre nivåer inom lärosätet är svårt 
att få en uppfattning om under vilka ekonomiska och verksamhetsmässiga 
förutsättningar enskilda utbildningar bedrivs. Därmed försvåras ledningens 
förmåga att göra en samlad analys i förhållande till lärosätets kort- och 
långsiktiga utbildningsstrategier. 
Riksrevisionen ser ett betydande behov av att utveckla 
lärosätesgemensamma system för uppföljning av verksamhet och ekonomi. 
Att den information som lärosätenas ledning hittills erhållit inte har 
tillgodosett behovet av sammanställd information indikeras av respektive 
lärosätes ambitioner att utveckla lärosätesgemensamma nyckeltal för 
uppföljning. Resultatet av sådan uppföljning och utvärdering skulle kunna 
förbättra såväl ledningens som fakultetsnämndernas resursfördelning och 
planering av grundutbildningen. 
Den information om grundutbildningens resursanvändning som 
sammanställs på lärosätesnivå ger inte en samlad bild av under vilka 
resursmässiga villkor utbildningar faktiskt bedrivs. Diskussioner om 

resursbrist som hotar grundutbildningens kvalitet riskerar därmed att föras 
utan underbyggda analyser av hur mycket studenter i en viss utbildning 
faktiskt kostar. Ökad kunskap om utbildningens kostnader vid lärosätena 
kan därtill utgöra en grund för regeringen att aktivt pröva resurstilldelningen 
inom ramen för det nationella systemet. 
Riksrevisionens rekommendationerRiksrevisionen rekommenderar de tre lärosätena att stärka sin resursstyrning 
av grundutbildningen och därmed skapa förutsättningar för en mer effektiv 
resursanvändning genom att• redovisa kostnader på en nivå som visar hur resurser används och vad 
utbildningar kostar• utveckla den interna uppföljningen av resursanvändningen, både för 
att tillgodose behov av lärosätesgemensamma beslutsunderlag och 
för att möjliggöra en bättre information till regeringen om 
grundutbildningen.

1 Inledning1.1. Motiv för granskningHögskolans grundutbildning omfattar fler än 300 000 studenter och 
omsätter årligen cirka 20 miljarder kronor. 
Det nationella system för resurstilldelning som infördes 1993 har 
länge kritiserats, bland för att vara underfinansierat och utgå från en inte 
uppdaterad analys av olika ämnesområdens resursmässiga förutsättningar. 
Sedan systemet infördes har anslaget urholkats så att den reala ersättningen 
per student har sjunkit med en tredjedel.1 Enligt Högskoleverkar riskerar 
resursbrist, i kombination med att reformens syften om ämnesprofilering 
och samverkan inte har uppnåtts, att äventyra utbildningens kvalitet.2 
Enligt regeringens ambition ska förbättring uppnås genom resurstillskott 
för mer lärarledd undervisningstid och minskning av antalet studenter per 
lärare.3 Det nationella resurstilldelningssystemets effekter har även föranlett 
regeringen att se över systemet.4 
Medan fokus för den offentliga debatten har riktats mot det 
nationella systemets konstruktion, är det mindre känt om dess utfall på 
universitet och högskolor. Det finns indikationer på att resursstyrningen 
inom högskolesektorn inte fungerar optimalt. Riksdagens revisorer 
konstaterade 2001 att analyser av resultat saknas och regeringen har 
uttryckt att lärosätena i alltför låg grad säkerställt kopplingen mellan 
kvalitetsutvärderingar och intern resurstilldelning.5 
Det enskilda lärosätet har av statsmakterna ålagts stor frihet att utforma 
verksamhetens omfattning och inriktning. Samtidigt tillämpas inom 
lärosätena en delad beslutsordning genom att fakulteter och institutioner 
i hög grad svarar för verksamhetens genomförande. De omfattande 
frihetsgraderna i kombination med decentraliserade organisationer ställer 
höga krav på lärosätets ledning att ta ett övergripande verksamhetsansvar. 
1 SOU 2007:81, s. 182 - 183.2 Högskoleverket (2007), s. 85 och s. 91.3 Prop. 2008/09:1 utg.omr. 16, s. 75.4 Dir. 2004:49. Utredningen resulterade i betänkandet SOU 2007:81. Förslaget har varit under 
beredning sedan i november 2007.5 Riksdagens revisorer (2001), s. 91, prop. 2007/08:1, utg.omr. 16, s. 99.

Högskolesektorns utbyggnad och senare års fluktuerande efterfrågan 
från studenter har inneburit nya utmaningar för lärosätenas ekonomi. Det 
saknas för närvarande kunskap om hur dessa förändrade förutsättningar 
som helhet har hanterats på universitet och högskolor. 
1.2 Syfte och revisionsfrågaSyftet är att granska resursstyrningen i grundutbildningen vid tre lärosäten. 
Utvalda lärosäten är universiteten i Göteborg, Karlstad och Umeå. 
Granskningen fokuserar på lärosätenas processer för att säkerställa en 
ändamålsenlig resursstyrning. Dessutom ingår en beräkning av faktisk 
resursanvändning på ämnesnivå. Granskningen har följande revisionsfråga: 
Har granskade lärosäten vidtagit åtgärder för att främja en effektiv 
resursanvändning i grundutbildningen?
1.3 BedömningsgrunderI statens verksamhet ska, enligt 1 § lagen (1996:1059) om statsbudgeten, 
hög effektivitet eftersträvas och god hushållning iakttas. I lagens förarbeten 
anges att kontroll av resultat och uppnådda effekter är en förutsättning för 
en målstyrd offentlig förvaltning. Att jämföra resultatet av en verksamhet 
med målet för densamma är grundläggande för att uppnå en allt effektivare 
verksamhet.6 Avseende universitet och högskolor stadgar högskolelagen 
(1992:1434) i 1 kap. 4 § att verksamheten ska bedrivas så att tillgängliga 
resurser utnyttjas effektivt för att hålla en hög kvalitet i verksamheten. I 
3 § myndighetsförordningen (2007:515) fastslås att myndighetens ledning 
ansvarar inför regeringen för verksamheten. Ledningen ska bland annat se 
till att verksamheten bedrivs effektivt och att myndigheten hushållar väl med 
statens medel.
6 I förarbetena till budgetlagen avses med detta att ”… den statliga verksamheten bedrivs så att 
de mål riksdagen har satt upp nås i så hög grad som möjligt inom ramen för tillgängliga resurser. 
Verksamheten kan då sägas vara ändamålsenligt utformad. God hushållning innebär att onödiga 
utgifter undviks och att verksamheten bedrivs med hög produktivitet. Det innebär vidare att 
statens medel hanteras säkert samt att statens tillgångar i övrigt och dess skulder förvaltas väl.” 
Prop. 1995/96:220, s. 12.

1.3.1 Lärosätets ledning har det övergripande verksamhetsansvaretHögskolans ledning är ansvarig för verksamheten i dess helhet.7 I 2 kap. 
2 § högskolelagen anges att styrelsen för en högskola har inseende över 
högskolans alla angelägenheter och svarar för att dess uppgifter fullföljs. 
Styrelsen ska enligt 2 kap. 3 § högskoleförordningen bland annat besluta 
i viktigare frågor om verksamhetens övergripande inriktning och om den 
interna resurstilldelningen och uppföljningen av denna.8 Vidare ska styrelsen 
ha det ansvar och de uppgifter som följer av 3 § myndighetsförordningen.9 
I lärosätenas organisation ingår enligt författning även fakultetsnämnder. 
Fakultetsnämndernas ansvar regleras i högskolelagen till att ansvara för 
forskning och utbildning på forskarnivå. Nämnderna ska också ansvara för 
utbildning på grundnivå och avancerad nivå.10 Enligt högskoleförordningen 
ska styrelsen besluta vilka fakultetsnämnder som ska finnas och vilket 
ansvarsområde varje nämnd ska ha.11 I förordningen ges i övrigt inte någon 
närmare innebörd av fakultetsnämndernas ansvar. 
Regeringen har vid flera tillfällen understrukit styrelsens ansvar för 
att prioritera utbildningsresurserna så att de fördelas och används för att 
säkerställa verksamhetens kvalitet.12 Riksdag och regering har apropå detta 
särskilt anfört att systemets avsikt inte varit att lärosätesledningarna ska 
fördela resurser efter de nationella ersättningsnivåerna som ingår i det 
resurstilldelningssystem som etablerades 1993. Regeringen anger bland 
annat i en proposition om högskolans ledning från 1997 följande:
7 Rektors ansvar och uppgifter begränsas av beskrivningen i 2 kap. 3 § högskoleförordningen. Där 
står om relationen till styrelsen att ”andra frågor än de som avses i 2 § skall avgöras av rektor, om 
inte 1: annat är förskrivet i lag eller förordning eller 2: styrelsen har beslutat något annat. Har det 
i denna förordning eller annars föreskrivits att en viss uppgift ankommer på rektor får dock 
styrelsen inte ta över den uppgiften.”
8 Med övergripande inriktning avses att ”…styrelsen utarbetar principer för strategiska 
prioriteringar samt fattar de erforderliga beslut som möjliggör genomförande av sådana 
prioriteringar”. Prop. 2001/02:15, s. 153.9 Myndighetens ledning ansvarar för att säkerställa att det finns en intern styrning och kontroll 
som fungerar på ett betryggande sätt. Dessa bestämmelser finns i myndighetsförordningen 
(2007:515), förordningen (2007:603) om intern styrning och kontroll, förordningen (2000:605) 
om myndigheters årsredovisning och budgetunderlag samt i högskoleförordningen (1993:100). 
Enligt 1 § förordningen (2007:603) om intern styrning och kontroll gäller förordningen för 
förvaltningsmyndighet under regeringen som har skyldighet att följa internrevisionsförordningen 
(2006:1228). Detta omfattar enligt 1 kap. 5 a § högskoleförordningen (1993:100) universiteten i 
Göteborg, Karlstad och Umeå.
10 2 kap.5 a § högskolelagen. Lärosätet kan också, i stället för fakultetsnämnder, inrätta ett särskilt 
organ för utbildning. Lärosäten där lärarexamen får avläggas ska dock alltid ha ett särskilt organ 
med ansvar för lärarutbildning. Högskolorna ska därutöver alltid ha särskilda organ för utbildning 
på grundnivå och avancerad nivå och för forskning som inte hör till ansvarsområdet för någon 
fakultetsnämnd.
11 3 kap. 2 § andra stycket högskoleförordningen. Med ansvarsområde avses ämnesområde inom 
lärosätet som varje nämnd ska ansvara för. Prop. 1996/97:141, s. 56.12 Prop. 1992/93:169, s. 17, bet. 1992/93:UbU14, rskr.1992/93:363, prop. 1996/97:141, s. 18, bet. 
1997/98:UbU12, prop. 2001/02:15, s. 153-154, bet. 2001/02:UbU4, rskr. 2001/02:98–100.

[Ledningarna] måste också kunna fatta beslut om omfördelning av resurser så att 
angelägna utbildningar och angelägen forskning förstärks. Ledningarna har ett stort 
ansvar för att kvaliteten i utbildning och forskning förstärks och att jämställdheten 
kraftfullt främjas. Omfördelningar av resurser är inte alltid lätta att göra i organisationer
av kollegial karaktär. Därför blir styrelsens och rektors roll och ansvar viktigare.131.3.2 Normer för resursstyrning av grundutbildningenSäkerställande av en effektiv verksamhet med god hushållning av statliga 
medel vid universitet och högskolor förutsätter enligt Riksrevisionen en väl 
fungerande resursstyrning. Med resursstyrning avses här lärosätets processer 
för resurs- och kostnadsfördelning, utbildningsplanering och uppföljning 
av verksamhet och ekonomi. Riksrevisionen anser att lärosätena bör ta 
hänsyn till följande aspekter för att kunna fatta väl avvägda beslut om 
grundutbildningen och därigenom främja en effektiv verksamhet: 
Ekonomiska resurser bör fördelas med utgångspunkt i analyser av 
utbildningsområdens och enskilda utbildningars förutsättningar och behov. 
Detta kan innebära att lärosätet omprövar och omfördelar resurser mellan 
utbildningar med olika nationella ersättningsnivåer. 
Verksamhetens kostnader bör redovisas på en nivå som synliggör 
skillnader mellan olika utbildningar inom samma organisatoriska enhet. 
Därigenom framkommer resurs- och kostnadsfördelningens konsekvenser 
för till exempel ämnen, program och kurser. 
Utbildningsplanering bör ske utifrån periodiskt återkommande analyser av 
det samlade utbildningsutbudet i förhållande till lärosätets övergripande mål 
och strategier. 
Uppföljning av verksamhet och ekonomi bör genomföras med 
utgångspunkt i lärosätets övergripande mål och utbildningsstrategier. I 
uppföljningen bör man genom fakultetsöverskridande analyser undersöka 
bland annat resursfördelningens konsekvenser för olika utbildningar.14 
13 Prop. 1996/97:141, s. 15, bet. 1997/98:UbU12. Se även prop. 2001/02:15, s. 153-154, bet. 
2001/02:UbU4, rskr. 2001/02:98–100.14 Till exempel har Riksrevisionen i föreliggande granskning, kapitel 3, beräknat utbildningars 
resursanvändning per student genom variabler som intäkter, kostnader och undervisningsinsats.

1.4 Metod och genomförandeGranskning har genomförts av universiteten i Göteborg, Karlstad och 
Umeå. Metoden är att med utgångspunkt i tre ämnen undersöka processer 
för resursfördelning från lärosätesnivån till enskilda kurser på ämnesnivå. 
Förutom dokumentstudier har, vid respektive lärosäte, intervjuer med 
ledning och ansvariga för ekonomi och planering på central nivå och 
fakultetsnivå eller motsvarande samt med ledning och utbildningsansvariga 
på institutions- eller ämnesnivå. Granskningen består av två empiriska delar. 
För det första undersöks för respektive lärosäte resursfördelning 
och resursanvändning på grundnivå under 2008 i tre ämnen tillhörande 
olika fakulteter. Dessa är fysik vid naturvetenskaplig fakultet, sociologi 
inom samhällsvetenskaplig fakultet och spanska vid humanistisk fakultet. 
Ämnena är etablerade och relativt stora discipliner inom respektive 
utbildningsområde. I undersökningen beräknas för utvalda kurser intäkter 
på institutions- eller ämnesnivå, lärarkostnader och undervisningsinsats 
per helårsstudent för en normalutbildning, det vill säga kärnkurser i ämnet 
från grundkurs till och med kandidatexamen (1–90 högskolepoäng).15 För 
undersökningen har data inhämtats med hjälp av berörda institutioner. 
Resultaten redovisas per ämne i kapitel 3 och metoden beskrivs utförligt i 
bilaga.16 
För det andra studeras lärosätesnivåns processer avseende resurs- och 
kostnadsfördelning, utbildningsplanering och uppföljning. Här ingår beslut 
av strategisk och operativ art om resursfördelning. Granskningen omfattar 
åren 2006–2009. Resultat redovisas i kapitlen 4-6. 
Granskningen har genomförts av en projektgrupp bestående av Fredrik 
Friberg (projektledare), Inger Sandberg och Nina Gustafsson Åberg. I 
granskningen har även Veronica Hedlund Lundgren, Maria Kling och 
Johannes Österström medverkat. Granskningen har genomförts i samverkan 
med Riksrevisionens årliga revision.
15 Motiv för att i undersökningen inte inkludera utbildning på avancerad nivå var att 
utbildningsutbudet på avancerad nivå 2008 fortfarande var i en etableringsfas.
16 Analyser av utbildningars kostnader och resursanvändning har hittills inte ägnats särskilt 
intresse inom utvärderingar av högre utbildning. Några undantag finns dock, se RRV (2003), 
Andrén (2009) och McKinsey (2009).

1.5 AvgränsningarGranskningen fokuserar på högskolornas grundutbildning, det vill säga 
utbildning på grundnivå och på avancerad nivå. Uppdragsutbildning inom 
den grundläggande högskoleutbildningen omfattas inte av granskningen. 
Granskningen inriktas på de tre lärosätenas resursstyrning. Däremot 
berörs inte lärosätets avräkning av intäkter från statsbudgetanslaget genom 
klassificering av kurser eller dess interna processer för kursklassificering. 
Granskningen innefattar inte heller regeringens styrning av lärosätena 
genom det nationella resurstilldelningssystemet. 
Det ingår inte i granskningen att visa på ämnenas resursmässiga 
förutsättningar kopplat till utbildningarnas kvalitet. Kvalitet beror på ett stort 
antal faktorer varav endast vissa har koppling till resurser.

2 Nationell resursstyrning av 
grundutbildningen2.1 Det nationella resurstilldelningssystemetGrundutbildningen vid universitet och högskolor finansieras med statliga 
medel.17 Nuvarande resurstilldelningssystem kännetecknas av en från 
statsmakterna omfattande decentralisering. Det är i stort upp till lärosätena 
att anpassa utbildningsutbudet efter studenternas efterfrågan och 
arbetsmarknadens behov. 
För grundutbildningen fastställer regeringen en för varje lärosäte 
förväntad utbildningsvolym i form av ett takbelopp. Takbeloppet är den 
maximala summa som lärosätet under ett år kan erhålla för att utbilda 
studenter inom olika utbildningsområden. Under 2003–2005 var antalet 
studenter på många lärosäten större än det fanns ekonomisk täckning 
för i takbeloppen, vilket medförde en överproduktion utan ersättning från 
statsmakterna. Produktion upp till 10 procent över takbeloppet kan sparas 
till framtida år då utbildningsvolymen underskrider takbeloppet, varpå 
lärosätena kompenseras i efterhand.18 
Lärosätena får i resurstilldelningssystemet ersättning upp till takbeloppet 
för helårsstudenter (HST) och helårsprestationer (HPR). Helårsstudenter 
beräknas som antalet studenter som påbörjat en kurs, multiplicerat 
med kursens poäng dividerat med 60. Helårsprestationer beräknas som 
antalet godkända poäng för samtliga studenter på kursen dividerat med 
60. Eftersom inte samtliga studenter som påbörjar en kurs tenterar och 
godkänns, kommer kursens HPR att vara lägre än kursens HST, så lärosätet 
ersätts för samtliga HST och en andel HPR.19 På en kurs där 70 procent av 
helårsstudenterna blir godkända, blir den totala ersättningen 85 procent av 
den potentiella ersättningen från statsmakterna (1 HST plus 0,7 HPR). 
17 Lärosätena har dessutom vissa mindre inkomster från donationer och bidrag.
18 Till detta kommer viss flexibilitet i systemet genom att lärosätena har möjlighet att använda eget 
kapital för att kompensera för så kallad överproduktion. Se Högskolverket (2009a), s. 28.19 HPR-kvoten refereras vanligen till som ”prestationsgrad”.

Det är den enskilda högskolan som utifrån kategorisering av 
ämne beslutar vilket utbildningsområde respektive kurs ska tillhöra. 
Ersättningsnivåerna fastställdes i och med högskolereformen 1993, med 
grund i att ersättningen ska täcka undervisningens kostnader för bland 
annat undervisningsform, utrustning och lokaler. År 2009 ersätts exempelvis 
en helårspresterande naturvetarstudent med 88 000 kronor, medan 
motsvarande samhällsvetarstudent ersätts med 39 000 kronor.
Tabell 2.1 Ersättningsbelopp per utbildningsområde budgetåret 2009
UtbildningsområdeKr per HSTKr per HPRHumanistiskt, teologiskt, juridiskt, samhällsvetenskapligt20 86618 315Naturvetenskapligt, tekniskt, farmaceutiskt 47 92640 417Undervisning33 26039 171Medicinskt56 93769 257Vård50 95244 130Odontologiskt42 13549 083Övrigt (journalistik, biblioteksutb. m.m.)38 48931 266Konstnärliga områden (konst, design, opera, m.fl.)117’-279’74’-220’

Källa: Regleringsbrev för universitet och högskolor 2009.
Ersättningens storlek och relativa skillnader mellan områden har genom 
åren kritiserats för att inte vara uppdaterad eller beakta bland annat 
teknikutveckling och undervisningsmetoder. Kritik har också framförts mot 
att ersättningen grundas på en schablonmässig ämnesindelning snarare än 
på den enskilda kursens upplägg och behov.202.2 Ekonomiska förutsättningar och utbildningsplaneringDe ekonomiska förutsättningarna skiljer sig kraftigt mellan olika lärosäten.21 
Äldre universitet har i allmänhet ett stort balanserat kapital och stabil 
ekonomi, medan ekonomin vid mindre lärosäten visar på stora variationer 
över enskilda år.22 
20 SOU 2007:81. Utredaren föreslog att nuvarande system med ett stort antal 
ämnesområdesspecifika ersättningar avvecklas. För utbildning på grundnivå och avancerad 
nivå skulle en enhetlig grundersättning per helårsstudent utgå. Vidare skulle det finnas 
tilläggsersättningar som avspeglar typ av undervisningsmetod, men inte ämne. Ordningen med 
årlig avräkning mot takbelopp och möjligheten att spara överproduktion skulle avvecklas och 
bytas mot en fyraårig anslagsperiod. Frågan om ett förändrat resurstilldelningssystem bereds 
fortfarande i Regeringskansliet.
21 Ekonomiska uppgifter i texten är hämtade från Högskoleverket (2009a).
22 De konstnärliga högskolorna undantaget redovisade 14 av 39 lärosäten negativa resultat. Trots 
negativa resultat för många lärosäten uppvisade samtliga universitet och högskolor inför 2009 
ett positivt balanserat kapital, vilket inträffade första gången på tio år.

År 2008 nådde 10 av 37 lärosäten upp till eller överskred sitt takbelopp, 
det vill säga de avräknade hela anslaget. Samtliga av dessa ökade 
dessutom antalet helårsstudenter jämfört med föregående år. Resterande 
27 lärosäten redovisade utbildningsvolymer under takbeloppet, och tre 
– Södertörns högskola, Mittuniversitetet och Luleå tekniska universitet – 
underskred takbeloppet med 16 procent eller mer. Efter avräkning för visst 
anslagssparande innebar utfallet sammantaget att 900 miljoner kronor av 
utdelade takbelopp återbetalades till statsmakterna. 
Utvecklingen över tid (se diagram 2.1) illustrerar svårigheten att 
kortsiktigt planera för utbildningsutbudet, bland annat eftersom svängningar 
i studentefterfrågan styrs av omvärldsfaktorer. Uppsatta takbelopp 
är följaktligen ett finansieringstak snarare än ett uppdrag att årsvis 
åstadkomma en viss utbildningsvolym.
Diagram 2.1 Lärosätenas takbelopp visavi avräkning av HST och HPR samt värde av 
sparade prestationer och anslagssparande. Miljoner kronorKälla: Högskoleverket (2009a), s. 29.
I diagrammet åskådliggörs även sparade prestationer och anslagssparande 
över tid. År 2008 hade totalt tre lärosäten prestationer ”i lager” till ett 
sammanlagt värde av 130 miljoner kronor. För övriga var det ackumulerade 
outnyttjade takbeloppet från tidigare år cirka 1,1 miljarder kronor.
2.3 Grundutbildningens kostnadsutvecklingI årsredovisningen ska lärosätena redovisa kostnader fördelat på personal, 
lokaler, övrig drift, finansiella kostnader, klinisk utbildning och forskning 
samt avskrivningar. Utvecklingen i fasta priser sedan 1997 framgår av 
diagram 2.2.

Diagram 2.2 Grundutbildningens kostnadsutveckling på lärosätena 1997- 2007 (i 2007 
års pris). Miljarder kronor0 
10 
20 
30 
40 
50 
Personal Övrig drift Lokaler Klinisk utb/
FO 
Avskrivn. Totalt 
1997 
2007 
Källa: Högskoleverket (2009a) s. 46.
Personal svarar för över hälften av lärosätenas kostnader, och 
personalutgifterna ökade över perioden med knappt fem miljarder kronor 
(21 procent). Utvecklingen kan ställas i relation till anslagsökningen inom 
grundutbildningen, som under samma period ökade något mer (28 procent). 
Lokalkostnaderna ökade relativt mindre med drygt 900 miljoner kronor 
(19 procent). Sammantaget speglar utvecklingen expansionen av antalet 
utbildningsplatser. Övriga driftskostnader har över perioden inte förändrats 
mer än marginellt trots högskolesektorns utbyggnad. 
2.4 Införande av en ny modell för kostnadsredovisningSedan 2006 pågår på lärosätena implementeringen av en kostnadsbaserad 
redovisningsmodell. Modellen är ett resultat av utvecklingsarbete inom 
Sveriges universitets- och högskoleförbund. Drivande för utvecklingen har 
framför allt varit externa forskningsfinansiärers krav på ökad transparens. 
Redovisningsmodellen ska tydliggöra direkta och indirekta kostnader 
på olika nivåer för att bidra till god intern styrning och kontroll. Avsikten 
är också att modellen ska medge bättre uppföljning av huruvida full 
kostnadstäckning uppnås inom högskolornas olika verksamheter. En 
grundprincip i modellen är att verksamheten ska delas in i kärnverksamhet 
och stödverksamhet. De gemensamma kostnaderna för stödverksamheten 
ska fördelas på verksamhetsgrenarna utbildning och forskning. Alla intäkter 
och kostnader ska sedan fördelas ned i organisationen till kostnadsbärare23 
med delar av de direkta kostnaderna som fördelningsbas.2423 Med kostnadsbärare avses här en avgränsad verksamhet på den lägsta nivå som ska 
synliggöra och bära samtliga intäkter och kostnader. En kostnadsbärare kan bestå av ett eller 
flera verksamhetsobjekt i redovisningen. Sveriges universitets- och högskoleförbund, 
Redovisningsmodell för indirekta kostnader vid universitet och högskolor, handledning,oktober 
2007.24 Sveriges universitets- och högskoleförbund (2007). Förbundet har även tagit initiativ för att 
undersöka hur redovisning av lokalkostnader i fullkostnadsmodellen kan utformas samt utarbetat 
en rapport om tidsredovisning. Gällande förslag till tidsredovisning pågår beredning, men ett par 
lärosäten har redan infört tidsredovisningssystem.

2.5 Regeringens styrningDe årliga regleringsbreven till universitet och högskolor innehåller bland 
annat en bilaga med gemensamma bestämmelser samt lärosätesspecifika 
bilagor med anvisningar för hur redovisning ska ske i samband med 
årsredovisningar och prognoser.25 Anvisningarna i de gemensamma 
bestämmelserna inskränker sig till att ange de nationella ersättningsnivåerna 
inom respektive utbildningsområde. 
För de flesta utbildningsområdena anges inga kvantifierade utbildnings- 
eller examensmål. I dessa fall är lärosätena fria att dimensionera 
utbildningsutbudet inom ramen för de ersättningsbelopp som fastställts för 
varje utbildningsområde.26 Styrning av enskilda lärosäten förekommer på 
tre sätt. För det första anges för vissa utbildningsområden ett lägsta antal 
examina som ska avläggas.27 För det andra anges inom de konstnärliga 
utbildningarna ett högsta antal helårsstudenter och helårsprestationer 
lärosätena får avräkna inom något av de konstnärliga utbildningsområdena 
(eventuellt överskjutande antal studenter räknas av mot områden med lägre 
ersättningsnivå). För det tredje anges för de lärosäten som utbildar läkare 
eller tandläkare ett högsta antal helårsprestationer som kan avräknas inom 
utbildningsområdena medicin och odontologi.28 
Regleringsbreven innehåller, förutom ekonomiska ramar och 
verksamhetsmål, bestämmelser för hur lärosätena ska återrapportera till 
regeringen. Krav på innehåll och detaljnivå i återrapporteringen skiljer sig 
mellan de olika målen i regleringsbrevet. För vissa mål åläggs universiteten 
även att redovisa åtgärder som vidtagits för att nå målen, samt ibland 
även att analysera dessa åtgärder närmare. För några av målen, exempelvis 
redovisning av förändringar i utbildningsutbudet, efterfrågar regeringen 
periodiserad återrapportering, vanligen i fyraårsintervall.2925 Regleringsbrev, Gemensamma bestämmelser 2006–2009. I regleringsbrevet finns även bilagor 
som bland annat avser särskilda medel för vissa områden, medgivande att bedriva 
avgiftsfinansierad verksamhet samt krav på redovisning av avräkning av takbelopp. 
26 Regleringsbrev, Gemensamma bestämmelser och bilagor för Karlstads, Göteborgs och Umeå 
universitet, 2006–2009.27 Ibid. Åren 2006–2009 har universiteten i Karlstad, Göteborg och Umeå mål gällande 
sjuksköterskeexamen och lärarexamen. Umeå och Karlstads universitet är också ålagda att 
utbilda ett minsta antal civilingenjörer. Åren 2006–2008 fanns för de tre lärosätena mål för ett 
lägsta antal helårstudenter inom områdena naturvetenskap och teknik. 
28 Regeringen kan i regleringsbrevet även ange särskilda åtaganden för vissa lärosäten, till exempel 
utbildning i de tre samiska språken vid Umeå universitet eller Havsmiljöinstitutet vid Göteborgs 
universitet. Åtaganden är inte permanenta. 
29 Lärosäten med särskilda åtaganden ska återrapportera enligt särskilda instruktioner i 
regleringsbrevet. Återrapporteringen rör oftast antal helårsstudenter och helårsprestationer 
samt i vissa fall omfattning, inriktning och kostnad för det särskilda åtagandet. Till exempel ska 
de lärosäten som utbildar läkare eller tandläkare återrapportera inom vissa specifika ramar. 

2.5.1 Regeringens rapportering om resurstilldelningssystemets effekterRegeringen redovisar utvecklingen i högskolesektorn till riksdagen via 
budgetpropositionen, den ekonomiska vårpropositionen och andra 
särpropositioner. I budgetpropositionen presenteras utbildningspolitikens 
ekonomiska utveckling inklusive kort- och långsiktiga mål. Regeringen 
redogör för antal helårstudenter per lärosäte samt förändringen över de 
tre senaste åren. Budgetpropositionerna för 2005 och 2006 presenterade 
därutöver även antal studenter per examenstyp (yrkesexamina och 
generella examina). Examina med särskilda kvantitetsmål redovisas enskilt. 
Regeringen presenterar även utfallet av resursförbrukning i förhållande till 
takbeloppet. Till denna information fogar regeringen en kortfattad analys 
som innehåller slutsatser om vad som bör ske under kommande budgetår. 
I budgetpropositionerna för åren 2007-2010 utpekas ett antal faktorer 
med koppling till resursanvändning och utbildningskvalitet. Regeringen 
noterar bland annat att antalet lärarledda undervisningstimmar har 
minskat och att antalet studenter per lärare har ökat, särskilt inom de 
humanistiska och samhällsvetenskapliga utbildningsområdena. Dessa 
faktorer sägs påverka utbildningskvaliteten och en stor del av de uppkomna 
problemen beror på ekonomisk resursbrist, särskilt inom humaniora och 
samhällsvetenskap.30 
Regeringen understryker i detta sammanhang lärosätenas ansvar för 
att verksamheten bedrivs effektivt och håller hög kvalitet. Regeringen har 
dessutom påtalat att lärosätena i alltför låg grad har kopplat resultaten av 
kvalitetsutvärderingar till den interna resursfördelningen.31 
30 Prop. 2006/07:1–2009/10:1, utg.omr. 16.31 Prop. 2007/08:1, utg.omr. 16, s. 99. 

3 Resursanvändning vid utbildning i tre 
ämnenI detta kapitel undersöks hur lärosätenas resurser för grundutbildning 
fördelas till institutionsnivån och används i specifika utbildningar i fysik, 
sociologi och spanska. Först redovisas fördelning av ekonomiska ramar 
efter att avsättningar för gemensamma kostnader gjorts på lärosätesrespektive fakultetsnivå. Därefter redovisas hur tilldelade medel omsätts i 
lärarkostnader och undervisning på utvalda kurser. Ambitionen är att visa 
hur faktisk resursanvändning sker och hur tilldelade resurser kan följas upp 
och jämföras. Undersökningen kopplar därmed indirekt till de lärosätesvisa 
granskningar av resursstyrning som redovisas i kapitlen 4 – 6.3.1 Undersökningens upplägg och genomförandeDen ekonomiska ram som tilldelas ämnesnivån32 baseras på prognoser 
om antal helårsstudenter och helårsprestationer. Lärosätena behöver 
i fördelningen kalkylera med att antalet helårsprestationer är lägre än 
antalet helårsstudenter, vilket gör att den genomsnittliga intäkten per 
student är lägre än den totala ersättningsnivån inklusive prestationer.33 I 
framställningen används för studentvolymer budgeterade siffror i stället för 
utfall, eftersom utbildnings- och resursplanering utgår från budget. Således 
beräknas förväntade intäkter och inte faktisk avräkning vid årets slut. 
På ämnesnivå har Riksrevisionen undersökt hur tilldelade medel för 
grundutbildning omsätts i resurser för studenter som följer en given 
utbildning.34 I ett första steg beräknas totala intäkter per helårsstudent 
i ämnet. Därefter relateras till en för undersökningen utvald utbildning 
i kärnkurser och till de intäkter som ämnet erhåller för denna. Vidare 
beräknas normalutbildningens faktiska resursanvändning med två mått: 
32 Beteckningar skiljer sig mellan lärosäten, varför ”ämne” här i vissa fall är synonymt med 
”institution”.
33 Till exempel räknar ett ämne med en prestationsgrad på 70 %, vilket gör att den verkliga 
resursbasen per student blir 1 HST plus 0,7 HPR, alltså totalt ungefär 85 % av den maximala 
ersättningen som lärosätet kan erhålla från statsmakterna. 
34 Det har inom ramen för denna ansats inte varit möjligt att mellan lärosäten jämföra storleken på 
lärosätes- eller fakultetsgemensamma poster som indirekt kommer institutionsnivån till del. 
Därtill är olika högskolors interna system alltför olika, vilket framgår av beskrivningar i kapitlen 
3–5.

kostnader respektive undervisningsinsats. Kostnad beräknas för undervisande 
lärare. Undervisningsinsats mäts i timmar per vecka, med kontroll för 
studentgruppens storlek. Beräkningen utgår från ett urval av kurser på 
grundnivå år 2008. Utvalda kurser ges helfart på dagtid och ska representera 
en normalstudents utbildningsväg, 1-90 högskolepoäng (hp) i ämnet, från 
introduktionskurs till examensarbete. 
Slutligen diskuteras resultaten per ämne och sammantaget i förhållande 
till kända förutsättningar. Undersökningsmetoden presenteras mer utförligt i 
bilaga 1.3.2 FysikRiksrevisionens undersökning omfattar kandidatprogram i fysik inom 
naturvetenskaplig fakultet. Programmet är treårigt där 90 av 180 hp består 
av fysikkurser, men upplägget skiljer sig något mellan de tre lärosätena. 
Även de organisatoriska förutsättningarna skiljer sig något i det avseendet 
att fysik i Göteborg endast utbildar naturvetare, medan ämnet i Karlstad 
och Umeå även ger civilingenjörsutbildning i fysik. Fysikerprogrammet 
inom naturvetenskap utgör därmed en liten eller marginell del av 
dessa lärosätens totala utbildningsutbud i fysik. Vid Karlstad och Umeå 
förekommer av detta skäl en del samläsning med civilingenjörsstudenter. 
Vid Göteborgs universitet ges i fysikutbildning på grundnivå inte 
några gemensamma kurser med Chalmers ingenjörsutbildningar. 
Däremot går fysikerprogramstudenter i Göteborg tillsammans med 
sjukhusfysikerprogrammet under de två första åren. I Umeå bildar fysik 
och matematik ett sammanhållet program, vilket emellertid inte innebär 
samläsning i fysikkurser. Samtliga lärosäten har färre sökande än platser till 
programmet. 
Indirekta intäkter är i Göteborg bildningskurser, vilka traditionellt varit 
relativt stora med upp till 150 studenter. Bildningskurser är en inte obetydlig 
verksamhet även i Karlstad och motsvarar en femtedel av fysikämnets totala 
utbildningsutbud. Enligt ämnesföreträdare utgör dessa kurser emellertid 
inte någon finansieringskälla till fysikerprogrammet. I Umeå är efterfrågan 
på dessa kurser låg och utgör en marginell del (cirka 5 procent) av ämnets 
verksamhet.
3.2.1 Ämnets intäkter för utbildningFör studenter på kurser i fysik 2008 var de nationella ersättningsnivåerna 
47 059 kronor för en helårsstudent (HST) och 39 686 kronor för en 
helårsprestation (HPR), totalt 86 745 kronor. Eftersom inte alla studenter 

blir godkända på samtliga registrerade poäng, avgörs intäkten per HST 
av förväntad prestationsgrad. Givet antagandet att prestationsgraden i 
genomsnitt är 0,7 blir den totala intäkten cirka 0,85 (1 HST plus 0,7 HPR). 
Således är den reella totalintäkten till lärosätesnivån 74 839 kronor. 
Lärosätena kan välja olika principer för resursfördelning till ämnen, till 
exempel genom att omfördela mellan fakulteter eller mellan ämnen inom 
samma fakultet. Lärosäten kan dessutom tillämpa andra fördelningsnycklar 
än de nationella för fördelning av medel; det vill säga att ersättningens 
fördelning baseras på en lokalt beslutad relation mellan registrering och 
prestation.35 Vidare görs avsättningar för gemensamma kostnader på central 
nivå och på fakultetsnivå. Den ersättning som fördelas till ämnesnivån ska 
ofta täcka en del av de gemensamma kostnaderna för institutionen. 
I denna beräkning jämförs lärosäten med utgångspunkt i det belopp 
som tilldelats institutionen efter avdrag för gemensamma funktioner på alla 
nivåer. Det totala beloppet har sedan dividerats med antal helårsstudenter 
enligt utbildningsuppdrag från fakultet eller lärosäte. Därmed har beräknats 
det genomsnittliga belopp per helårsstudent som institutionen har för att 
finansiera utbildningens kostnader för lärare. Intäkter och avdrag för de tre 
lärosätena redovisas i tabellen nedan.
Tabell 3.1 Intäkter och avdrag per helårsstudent i fysik 2008 (kr)
GöteborgKarlstadUmeåUtbildningsuppdrag HST231242182Återstår per HST efter avdrag för kostnader 
på lärosätes- och fakultetsnivå61 23844 80168 464Avdrag per HST för institutionsgemensamma kostnader för drift och lokaler 
– 6 40036– 3 719– 2 044Avdrag per HST för institutionsgemensam 
personal i ämnet 
– 3 258– 1 835– 13 101Återstår till utbildning 51 580 kr39 247 kr53 319 kr

Av sammanställningen framgår att storleken på olika avdrag varierar 
mellan lärosätena. Uppkomna variationer har olika förklaringar. 37 
Denna undersökning tar utgångspunkt i de samlade intäkterna för 
de (helårs)studenter som följer normalutbildningen. Sammantaget 
innebär anslagstilldelningen att ämnenas tillgängliga medel per student 
35 Exempelvis kan ett lärosäte välja att av ersättningen betala ut 80 % vid registrering och 20 % om 
studenten presterar poäng. Syftet är ofta att göra intäkterna mer förutsägbara och därmed 
underlätta för ämnets eller institutionens budgetarbete. 
36 Inkluderar kostnad för externt hyrda lokaler, men inte lönekostnader för extern personal.
37 Driftskostnader kan exempelvis variera beroende på i vilken utsträckning lärosätet bekostar 
studenternas kurskompendier eller tryckning av examensarbeten. Göteborgs relativt höga 
driftskostnad beror bland annat på hyreskostnader för undervisningslokaler på Chalmers 
tekniska högskola. Karlstad har relativt lägst kostnad för institutionsgemensam personal 
eftersom huvuddelen av de administrativa funktionerna avlönas centralt eller på fakultetsnivå.

för bemanning av kurser varierar. Fysik Umeå har per helårsstudent i 
genomsnitt cirka 2 500 kronor mer än Göteborg och 14 000 kronor mer 
än Karlstad att fördela på lärarkostnader. Att Karlstad har relativt sett lägst 
intäkt efter gemensamma avsättningar till fakultet beror till viss del på att 
den lägre ersättningsnivån för ämnets lärarstudenter (32 av 242 HST) drar 
ned den genomsnittliga intäkten per student.
3.2.2 Normalutbildningens intäkterSom nämnts ovan är denna undersöknings intention att följa en (teoretiskt 
konstruerad) normalstudents utbildning i ämnets kärnkurser från grundkurs 
till kandidatkurs 2008. Resursmässiga förutsättningar för utbildning avgörs 
för lärosätet av antalet studenter på en kurs, eftersom fler studenter innebär 
möjlighet till stordriftsfördelar. 
Fysikerprogrammet i Umeå utgör den minsta utbildningsmiljön sett till 
antal helårsstudenter över en fysikutbildning. Karlstad har totalt sett dubbelt 
så många studenter och Göteborg har i sin tur en tredjedel fler studenter än 
Karlstad (tabell 3.2).
Tabell 3.2 Lärosätenas HST och intäkter för normalutbildningen 
HSTIntäkt/HSTIntäkt totaltGöteborgGrundkurs (A)22,0*1 134 760 
Fortsättningskurs (B)11,0567 380 
Kandidatkurs (C)7,8399 745 
Totalt40,851 5802 101 885KarlstadGrundkurs (A)20,6809 469 
Fortsättningskurs (B)9,0354 008 
Kandidatkurs (C)1,349 059 
Totalt30,939 2471 212 536UmeåGrundkurs (A)2,0107 171 
Fortsättningskurs (B)5,8307 117 
Kandidatkurs (C)6,9366 835 
Totalt14,753 319781 123

* I urvalet ingår endast 25 hp på A-nivå. För att uppnå jämförbarhet med övriga kurser 
och lärosäten har HST för A-nivån multiplicerats med 1,2. Se bilaga för förklaring.
Av tabellen framgår att antalet helårsstudenter på respektive nivå varierar 
såväl inom som mellan lärosäten. Sammantaget finns olika förutsättningar 
att finansiera utbildning med i grunden samma innehåll och examensmål. 
Göteborg har över samtliga kurser 180 procent större intäkter än Umeå och 
64 procent mer än Karlstad. Karlstads totala intäkt påverkas dessutom av att 
ersättningen per student är cirka 9 000 kronor lägre än övrigas.

Stora variationer i kursers studentantal 
Det är inom programmen noterbart att vissa kurser inte har mer än en 
handfull studenter. Detta är särskilt påtagligt i Karlstad och Umeå och 
får konsekvens för kursens intäkter. Möjligheten till samläsning med 
civilingenjörsutbildningen i teknisk fysik och frikursstudenter jämnar i 
viss mån ut skillnader. I Karlstad har fyra kurser över 50 studenter, medan 
studenterna på övriga 60 hp varierar mellan 3 och 9 stycken. Göteborg har 
fler än 10 studenter på samtliga kurser utom valbara profilkurser på C-nivå. 
Diagrammet visar hur antalet studenter på programmets kurser fördelas.
Diagram 3.1 Antal studenter på delkurser i fysik0 
10 
20 
30 
40 
50 
60 
A B C A B C A B C 
Göteborgs universitet Karlstads universitet Umeå universitet 
3.2.3 Normalutbildningens lärarkostnaderMed utgångspunkt i beräkningen av intäkter ovan blir nästa steg att redovisa 
utbildningens kostnader för undervisande lärare. Lärare på en kurs ersätts 
dels för den tid denne möter studenterna i en undervisningssituation, dels 
för tid att förbereda undervisning och examina. Fördelning av timmar till 
lärare skiljer sig mellan lärosätena. Ämnena tillämpar i sin tur olika modeller 
vid fördelning av timmar.38 Förutom klassrumstid och förberedelsetid 
tillkommer i kostnad den andel av lärarens kompetensutveckling och 
institutionstjänstgöring som ska bekostas med grundutbildningsmedel. Tid 
för kompetensutveckling varierar även den i omfattning mellan lärosäten och 
lika stor kan variationen vara mellan lärare i samma ämne.39 Sammantaget 
behöver det därför inte finnas något proportionellt samband mellan timmar 
klassrumsundervisning och lärarens totalt ersatta timmar. 
38 Exempelvis kan man välja att ge läraren fler förberedelsetimmar för moment som kräver extra 
inläsning, eller ge fler timmar om en kurs ges för första gången. Lärosäten kan också fördela 
lärartimmar enligt schabloner utifrån kursens omfattning i högskolepoäng.
39 Variationer beror av bland annat lärosätets lokala arbetstidsavtal och på den enskilde lärarens 
anställningsvillkor samt tillgång till interna och externa forskningsmedel.

Lärarkostnader för de tre normalutbildningarna på A- B- och C-nivå 
redovisas i relation till utbildningens intäkter per kurs i diagrammet nedan.
Diagram 3.2 Intäkter och lärarkostnader per lärosäte och nivå200000 
400000 
0 
600000 
800000 
1000000 
A B C A B C A B C 
GU KaU UmU 
Intäkt 
Kostnad 
Resultatet visar till exempel på såväl undersom överfinansiering på 
olika kurser. Fysik i Göteborg har på samtliga kurser större intäkter 
wän lärarkostnader, medan både Karlstad och Umeå har kurser där 
lärarkostnaden klart överstiger de samlade intäkterna. Totalt sett är 
intäkterna för normalutbildningen större än kostnaderna i Göteborg och 
Karlstad, medan Umeå redovisar ett negativt resultat (tabell 3.3).
Tabell 3.3 Intäkter och kostnader på totalnivå
Antal HSTIntäktKostnadTotaltGöteborg40,82 101 8851 493 625608 260Karlstad30,91 212 536969 407243 129Umeå14,7781 123982 007-200 884

Av sammanställningen går också att utläsa att de totala kostnaderna för 
utbildningen varierar i långt mindre grad än antalet studenter som följer 
utbildningen vid respektive lärosäte. En jämförelse mellan Karlstad och 
Umeå visar i detta avseende att trots det dubbla antalet studenter i Karlstad 
så är utbildningens totala kostnader något lägre än i Umeå. Av dessa resultat 
kan antas att fasta och rörliga kurskostnader har vissa brytpunkter, till 
exempel i form av stordriftsfördelar. För att ge en mer sammansatt bild av 
utbildningarnas lärarkostnader är det nödvändigt att bryta ned redovisningen 
per helårsstudent. 
Kostnad per helårsstudentLärarkostnad per helårsstudent redovisas i diagram 3.3, som också 
särredovisar lärarens kostnadsandel för kompetensutvecklingstid. 

Diagram 3.3 Lärarkostnad per helårsstudent per lärosäte och nivå0 
50000 
100000 
150000 
GU A KaU A UmU A GU B KaU B UmU B GU C KaU C UmU C 
Undervisning Kompetensutveckling 
Av tabellen framgår att det finns stora skillnader i lärarkostnad mellan 
och inom A–C-nivå. Kurser med få studenter är generellt mycket dyra per 
student. Detta framgår tydligt i Karlstad där A-nivån med drygt 40 studenter 
i snitt kostar cirka 20 000 kronor per student samtidigt som kostnaden för 
C-nivån med omkring tre studenter är sju gånger högre. För A-kursen i Umeå 
uppgår styckkostnaden till det dubbla av den nationella ersättningsnivån 
för en helårstudent och en helårsprestation (totalt cirka 74 800 kronor). De 
totala genomsnittliga kostnaderna för studenter vid respektive lärosäte är, 
som framgår av tabell 3.4, följaktligen stora. 
Tabell 3.4 Genomsnittlig lärarkostnad per helårsstudent samt 
kompetensutvecklingstidens andel
Kostnad per 
helårsstudentKompetensutvecklingstid som 
andel av totalkostnadenGöteborg38 729 kr10 %
Karlstad31 377 kr4 %
Umeå67 031 kr13 %

Sett till den totala lärarkostnaden per student över utbildningen kostar en 
student i Umeå nästan det dubbla jämfört med en student i Karlstad eller 
Göteborg. En mindre del av kostnadsskillnaden mellan Umeå och övriga kan 
förklaras med en genomsnittligt högre kompetensutvecklingstid. På C-nivån 
i Umeå har lärarna i genomsnitt 20 procents kompetensutvecklingstid, vilket 
är högst i undersökningen av fysik.
3.2.4 Normalutbildningens undervisningsinsatsEn student som följer fysikkurser inom programmet har (exklusive 
uppsatskursen om 15 hp) 10 till 15 timmars lärarledd undervisning 
per vecka (se tabell 3.5). Fysik i Umeå har sammantaget högst 
undervisningstäthet och uppsatskursen inkluderad har Umeåstudenter över 
700 undervisningstimmar fördelat över 60 veckor (90 hp). Dessa studenter 
har därmed en dryg fjärdedel mer undervisning än studenter i Karlstad 

och Göteborg. De två sistnämnda har på totalnivån lika många timmar 
undervisning. 
Tabell 3.5 Undervisningstid i timmar (60 minuter) per vecka i fysik, exklusive tid för 
examination
GöteborgKarlstadUmeåGrundkurs (A)13,411,714,4Fortsättningskurs (B)10,310,315,0Kandidatkurs (C)4,76,46,9Totalt9,59,512,1Antal timmar totalt 1-90 hp568*567725

* I urvalet ingår endast 25 hp på A-nivå. För att uppnå jämförbarhet med övriga kurser 
och lärosäten har A-nivåns timantal multiplicerats med 1,2.
Mängden undervisning skulle ur ett kostnadsperspektiv kunna påverkas av 
studentgruppens storlek, eftersom undervisning i små grupper kräver fler 
lärartimmar och därmed blir relativt dyrare per timme. Undersökningen 
visar dock (tabell 3.6) att denna faktor inte förklarar varför studenter i 
Umeå har mer undervisning än i Göteborg och Karlstad. Uppdelning i 
mindre undervisningsgrupper förekommer inte i stor utsträckning vid något 
lärosäte, men eftersom såväl Karlstad som Umeå har relativt få studenter 
bedrivs i praktiken mycket undervisning i grupper om färre än 15 studenter. 
Tabell 3.6 Antal studenter per kurs och andel undervisningstid i mindre grupp
Antal studenter på 
delkurser (min - max)
Andel av undervisningen 
med < 15 studenterGöteborgGrundkurs (A)44–444 %
Fortsättningskurs (B)22–226 %
Kandidatkurs (C)10–2188 %
Samtliga10–4419 %
KarlstadGrundkurs (A)3–5415 %
Fortsättningskurs (B)3–5470 %
Kandidatkurs (C)2–4100 %
Samtliga2–5454 %
UmeåGrundkurs (A)3–5100 %
Fortsättningskurs (B)8–1751 %
Kandidatkurs (C)5–6068 %
Samtliga3–6074 %

Undervisande lärares utbildningsnivå synes inte påverka undervisningens 
omfattning. Vid samtliga lärosäten genomförs undervisningen till 
övervägande del av disputerade lärare.40 
40 Disputerade lärares andel av kursernas lärartid var i Göteborg 68 %, i Karlstad 73 % och i Umeå 
79 %. Variationerna kan bero på bland annat hur doktorander används som hjälplärare.

3.2.5 Sammanfattande iakttagelser av beräkningar av utbildning i fysik 
Genom beräkningen av tre fysikutbildningars intäkter, kostnader och 
undervisningsinsats kan konstateras att det i samtliga delar finns stora 
skillnader mellan lärosäten. 
Den genomsnittliga intäkten per helårsstudent är på ämnesnivå 
likvärdig i Göteborg och Umeå, där ämnet har att disponera cirka 
51 000–53 000 kronor på lärarkostnader. Det motsvarar i genomsnitt 64 
procent av lärosätets genomsnittliga intäkt för en helårsstudent och en 
helårsprestation.41 Ämnets intäkt i Karlstad är signifikant lägre än övrigas. 
Studentvolymen inom utbildningen spelar stor roll för förmågan 
till finansiering. Utvalda 30-poängskurser går totalt med överskott i 
Göteborg och Karlstad, medan Umeås kostnader för utbildningen är 
större än intäkterna. På vissa kurser i Karlstad och Umeå är kostnaden per 
helårsstudent till och med högre än den nationella ersättningsnivån. 
Respektive lärosätes utgångsläge för att bedriva kandidatutbildning 
i fysik bestäms emellertid av institutionens samlade intäkter 
för grundutbildningen. Såväl Karlstad som Umeå har fördelen 
att fysikerprogrammet utgör en mindre andel av ämnets totala 
utbildningsutbud. Detta gör att intäkter från andra utbildningar, i första 
hand civilingenjörsprogram, kan kompensera ekonomiskt, antingen 
direkt genom samläsning med naturvetarfysikerna eller genom indirekt 
ekonomisk kompensation från mer resursstarka program. Därigenom kan 
Umeå fortsätta att ge kandidatprogram i fysik trots ett under senare år litet 
studentunderlag.42 Närheten till civilingenjörsutbildning behöver dock inte 
vara entydigt positiv. Vid intervjuer med ämnesföreträdare i såväl Karlstad 
som Umeå påtalas att ingenjörsperspektivet på fysik tillåts dominera mer än 
önskvärt. Enligt företrädare för fysik i Göteborg är denna risk ett starkt motiv 
för att inte ha samläsning med Chalmers utbildningsprogram på grundnivå. 
Gällande undervisningsinsats avviker fysikerprogrammet i Umeå 
från övriga genom att ge mer undervisning sett över samtliga kurser. 
Medan studenter i Göteborg och Karlstad undervisas av lärare knappt tio 
timmar per vecka är motsvarande siffra i Umeå tolv timmar. Resultatet 
är inte väntat eftersom Umeå har klart färre studenter än övriga. Den 
högre undervisningsintensiteten är en starkt bidragande orsak till att 
normalutbildningen enligt beräkningarna är underfinansierad, ett förhållande 
41 Eftersom antalet helårsprestationer är <1 blir lärosätets bruttointäkt i praktiken omkring 85 % av 
den totala nationella ersättningen.
42 I detta sammanhang kan noteras att samtliga lärosäten arbetar aktivt både för att öka 
rekryteringen till programmet och för att minska avhoppen under utbildningens gång. T.ex. har 
Göteborg infört ett mentorssystem för nya studenter, Karlstad har ett kursmoment på A-nivå som 
introducerar studenter till ämnets forskning.

som är känt och accepterat av ämnets ledning.43 Undervisningen i Göteborg 
sker överlag i relativt stora studentgrupper, medan många av Karlstads och 
särskilt Umeås kurser inte har mer än en handfull studenter.44 
Sammantaget visar resultatet av beräkningar i fysik på förhållandevis 
stora skillnader mellan hur resurser fördelas och omsätts i utbildning.
3.3 SociologiRiksrevisionens undersökning omfattar kurser i sociologi från grundkurs 
till kandidatkurs, det vill säga 1-90 hp. Utvalda kurser ges fristående vid 
samtliga lärosäten. Vid Umeå universitet kan ämnet dessutom läsas inom 
ramen för ett sociologiprogram.45 
Sociologi är vid lärosätena organiserat under en sociologisk institution, 
där också andra utbildningar ges.46 Gemensamt är att sociologi ges 
parallellt med motsvarande kurs inriktning socialpsykologi, vilket 
innebär att vissa kurser samläses mellan de olika inriktningarna (och 
delvis även med kriminologistudenter). Samläsning förekommer i första 
hand på metodkurser och vid Umeå universitet även till övervägande 
del på grundkursen. Sociologikurser ingår även i utbildningsprogram 
som psykologutbildning och personalvetenskap. Sociologi kan därmed 
karakteriseras som ett typiskt ”breddämne” vars grundkurs läses av många 
studenter. På högre nivåer är antalet studenter färre.
3.3.1 Ämnets intäkter för utbildningFör studenter på kurser i sociologi 2008 var de nationella 
ersättningsnivåerna 20 489 kronor för en helårsstudent (HST) och 
17 984 kronor för en helårsprestation (HPR), totalt 38 473 kronor. Då 
alla studenter inte blir godkända på samtliga registrerade poäng, avgörs 
lärosätets intäkt per HST av förväntad prestationsgrad. Givet antagandet att 
prestationsgraden i genomsnitt är 0,7 blir den totala intäkten ungefär 0,85 
(1 HST plus 0,7 HPR). Således är den reella totalintäkten till lärosätesnivån 
33 078 kronor.
43 Fysikämnet i Umeå tillämpar avseende undervisning och kostnader riktlinjer om att 
undervisningstiden ska vara minst tolv timmar per vecka och alla kurser med upp till 20 
studenter tilldelas samma budget.
44 Det bör upprepas att i urvalet av valbara kurser för denna undersökning valdes i första hand 
kurser som följdes av fysikprogramstudenter och i andra hand kurser med störst antal studenter. 
Detta innebär att det också i Göteborg ges valbara kurser med så få som fem studenter.
45 Sociologi ges terminerna 1, 3 och 6.46 Till exempel socionomprogram i Karlstad och program i biblioteks- och informationsvetenskap i 
Umeå.

Lärosätena kan välja olika principer för resursfördelning till ämnen, till 
exempel genom att omfördela mellan fakulteter eller mellan ämnen inom 
samma fakultet. Lärosäten kan dessutom tillämpa andra fördelningsnycklar 
än de nationella vid fördelning av medel; det vill säga att ersättningens 
fördelning baseras på en lokalt beslutad relation mellan registrering och 
prestation.47 Vidare görs avsättningar för gemensamma kostnader på central 
nivå och på fakultetsnivå. Den ersättning som tilldelas ämnesnivån ska ofta 
täcka en del av de gemensamma kostnaderna för institutionen. 
I denna beräkning jämförs lärosäten med utgångspunkt i det belopp 
som fördelats institutionen efter avdrag för gemensamma funktioner på alla 
nivåer. Det totala beloppet har sedan dividerats med antal helårsstudenter 
enligt utbildningsuppdrag från fakultet eller lärosäte. Därmed har beräknats 
det genomsnittliga belopp per helårsstudent som institutionen har för att 
finansiera utbildningens kostnader för lärare. Intäkter och avdrag för de tre 
lärosätena redovisas i tabellen nedan.
Tabell 3.7 Intäkter och avdrag per helårsstudent i sociologi 2008 (kr) 
GöteborgKarlstadUmeåUtbildningsuppdrag HST25148866149Återstår per HST efter avdrag för kostnader 
på lärosätes- och fakultetsnivå20 94312 21727 476Avdrag per HST för institutionsgemensamma kostnader för drift och lokaler 
– 1 7530– 76450Avdrag per HST för institutionsgemensam 
personal i ämnet 
– 7 3230– 10 35351Återstår till utbildning 11 86712 21716 359

Sammanställningen visar att storleken på olika avdrag varierar något. 
Uppkomna variationer på olika nivåer har olika förklaringar. 52 Sammantaget 
innebär resursfördelningen att ämnenas tillgängliga medel per student 
för bemanning av kurser är relativt små. Sociologi i Umeå har drygt 4 000 
kronor mer än Göteborg och Karlstad att fördela på lärarkostnader. 
47 Exempelvis kan ett lärosäte välja att av ersättningen betala ut 80 % vid registrering och 20 % om 
studenten presterar poäng. Syftet är ofta att göra intäkterna mer förutsägbara och därmed 
underlätta för ämnets eller institutionens budgetarbete. 
48 Beräknat inklusive inriktningar socialpsykologi och kriminologi.
49 Beräknat på att sociologi exklusive inriktningar socialpsykologi och kriminologi. Tillsammans 
hade de tre inriktningarna 132 HST.
50 Beräknat på att 61 HST av institutionens totala 448 utgör 13 procent och därför antas betala 13 
procent av gemensamma kostnader.
51 Beräknat på sociologi inklusive socialpsykologi och kriminologi, totalt 132 HST.
52 Karlstad har i redovisningen till Riksrevisionen gjort avdrag för samtliga kostnader utom direkta 
lärarkostnader. I Göteborg görs vissa avdrag för lokaler på institutionsnivå.

3.3.2 Normalutbildningens intäkterSom nämnts ovan är denna undersöknings intention att följa en (teoretiskt 
konstruerad) normalstudents utbildning i kärnkurser från grundkurs till 
kandidatexamen 2008. Resursmässiga förutsättningar för utbildning avgörs 
av antalet studenter på en kurs, eftersom fler studenter innebär möjlighet till 
stordriftsfördelar. 
Sociologikurser i Karlstad utgör den minsta utbildningsmiljön sett till 
antal helårsstudenter över en sociologutbildning. Normalutbildningarna i 
Göteborg och Umeå är ungefär lika stora (tabell 3.8).
Tabell 3.8 Lärosätenas HST och intäkter för normalutbildningen 
HSTIntäkt/HSTIntäkt totaltGöteborgGrundkurs (A)27,8329 903 
Fortsättningskurs (B)27,8329 903 
Kandidatkurs (C)10,0118 670 
Totalt65,611 867778 475KarlstadGrundkurs (A)13,5164 930 
Fortsättningskurs (B)8,5103 845 
Kandidatkurs (C)3,542 760 
Totalt25,512 217311 534UmeåGrundkurs (A)40,5662 703 
Fortsättningskurs (B)20,0327 507 
Kandidatkurs (C)2,844 987 
Totalt63,316 3591 035 198

Av tabellen framgår att antalet helårsstudenter på respektive nivå varierar 
såväl inom som mellan lärosäten. I såväl Karlstad som Umeå är antalet 
studenter få, medan Göteborg har en något jämnare fördelning sett över 
hela utbildningen. Sammantaget är den totala intäkten i Göteborg och Umeå 
mer än dubbelt så stor som i Karlstad. Göteborgs totala intäkt blir dock 
mindre än Umeås eftersom den genomsnittliga ersättningen per student är 
4 000 kronor lägre.
3.3.3 Normalutbildningens lärarkostnaderMed utgångspunkt i beräkningen av intäkter ovan är nästa steg i analysen att 
redovisa utbildningens kostnader för undervisande lärare. Lärare på en kurs 
ersätts dels för den tid denne möter studenterna i en undervisningssituation, 
dels får läraren ersättning för tid att förbereda undervisning och examina. 
Fördelning av timmar till lärare skiljer sig mellan lärosätena. Ämnena 
tillämpar i sin tur olika modeller vid fördelning av timmar.53 Förutom 
53 Exempelvis kan man välja att ge läraren fler förberedelsetimmar för moment som kräver 
inläsning (till exempel seminarium) än föreläsning, eller ge fler timmar om en kurs ges för första 
gången. Lärosäten kan också fördela lärartimmar enligt schabloner utifrån kursens omfattning i 
högskolepoäng.

klassrumstid och förberedelsetid tillkommer i kostnad den andel av lärarens 
kompetensutveckling och institutionstjänstgöring som ska bekostas med 
grundutbildningsmedel. Tid för kompetensutveckling varierar även den 
i omfattning mellan lärosäten och lika stor kan variationen vara mellan 
lärare i samma ämne.54 Sammantaget behöver det därför inte finnas något 
proportionellt samband mellan timmar klassrumsundervisning och lärarens 
totalt ersatta timmar. 
Lärarkostnader för de tre normalutbildningarna på A- B- och C-nivå 
redovisas i relation till utbildningens intäkter per kurs i diagrammet nedan.
Diagram 3.4 Intäkter och lärarkostnader per lärosäte och nivå0 
100000 
200000 
300000 
400000 
500000 
A B C A B C A B C 
GU KaU UmU 
Intäkt 
Kostnad 
Resultatet visar exempel på såväl undersom överfinansiering av olika 
kurser. Göteborg och Umeå har på A- och B-kurser större intäkter än 
lärarkostnader, medan Karlstad underfinansierar utbildningen på samtliga 
nivåer. Det är noterbart att samtliga lärosäten underfinansierar utbildning 
på C-nivå. Totalt sett är för normalutbildningen intäkterna större än 
kostnaderna i Göteborg och Umeå, medan Karlstad redovisar ett negativt 
resultat (tabell 3.9).
Tabell 3.9 Intäkter och kostnader på totalnivå 
Antal HSTIntäktKostnadTotaltGöteborg65,6778 475649 773128 702Karlstad25,5311 534452 262-140 729Umeå63,31 035 198947 75487 444

De totala kostnaderna för utbildningen varierar i något mindre grad än 
antalet studenter som följer utbildningen vid respektive lärosäte. Till exempel 
har utbildningen i Karlstad 38 procent av antalet studenter i Göteborg, men 
samtidigt kostnader motsvarande 70 procent av Göteborgs. Resultaten 
indikerar att kurskostnader har vissa brytpunkter och stordriftsfördelar. För 
att ge en mer sammansatt bild av utbildningarnas lärarkostnader är det 
nödvändigt att bryta ned redovisningen per helårsstudent.
54 Variationer beror av bl.a. lärosätets lokala arbetstidsavtal och på den enskilde lärarens 
anställningsvillkor samt tillgång till interna och externa forskningsmedel.

Kostnad per helårsstudentLärarkostnad per helårsstudent redovisas i diagram 3.5, som också 
särredovisar lärarens kostnadsandel för kompetensutvecklingstid. 
Diagram 3.5 Lärarkostnad per helårsstudent per lärosäte och nivå0 
20000 
40000 
60000 
80000 
100000 
GU A KaU A UmU A GU B KaU B UmU B GU C KaU C UmU C 
Undervisning Kompetensutveckling 
Av tabellen framgår stora skillnader i lärarkostnad mellan och inom nivåer. 
A- och B-nivån vid samtliga lärosäten har lärarkostnader per student i paritet 
eller strax över den genomsnittliga intäkten. C-kurserna är genomgående 
dyra, till exempel lägger Umeå ned 15 gånger mer per student jämfört med 
A-kursen. Följaktligen får studenter på A- och B-nivå sponsra C-kurserna som 
har små intäkter. På totalnivån är skillnaden mellan lärosätena relativt små, 
som framgår av tabellen nedan. 
Tabell 3.10 Genomsnittlig lärarkostnad per helårsstudent samt 
kompetensutvecklingstidens andel. Vägda medelvärden
Kostnad per 
helårsstudentKompetensutvecklingstid som 
andel av totalkostnadenGöteborg9 905 kr13 %
Karlstad17 736 kr9 %
Umeå14 977 kr15 %

Sett till den totala lärarkostnaden per student över utbildningen kostar en 
student i Karlstad 70 procent mer än en student i Göteborg. Lärare i Karlstad 
har relativt minst andel av kostnaderna på kompetensutveckling. 
3.3.4 Normalutbildningens undervisningsinsatsEn sociologistudent på grundnivå har i genomsnitt cirka fem timmar 
undervisning per vecka. Skillnader är i detta avseende små (tabell 3.11). I 
Umeå har studenterna sett över utbildningen en tiondel mer undervisning 
än i Karlstad och Göteborg. Kandidatkursen har genomgående minst 
undervisning, vilket förklaras av att kursen innehåller ett självständigt arbete 
om 15 hp. 

Tabell 3.11 Undervisningstid i timmar (60 min) per vecka i sociologi (exklusive 
examination)
GöteborgKarlstadUmeåGrundkurs (A)5,04,96,2Fortsättningskurs (B)4,55,45,1Kandidatkurs (C)4,54,04,5Totalt4,64,85,3Antal timmar totalt 1-90 hp279285316

Mängden undervisning skulle ur ett kostnadsperspektiv kunna påverkas 
av studentgruppens storlek, eftersom undervisning i små grupper kräver 
fler lärartimmar och därmed blir relativt dyrare per timme. Uppdelning 
i mindre grupper än 15 studenter förekommer på nästan hälften av 
undervisningstimmarna i Karlstad, och i något mindre utsträckning vid 
övriga (tabell 3.12). Mindre undervisningsgrupper än helklass förekommer 
på A-nivån i Göteborg och Umeå, men då i något större grupper.55 
Sammantaget är dock skillnaderna mellan lärosäten även i detta avseende 
små. 
Tabell 3.12 Antal studenter per kurs och andel undervisningstid i mindre grupp
Antal studenter 
(medelvärde)
Timmar med < 15 
studenter (%)
GöteborgGrundkurs (A)561 
Fortsättningskurs (B)5620 
Kandidatkurs (C)2084 
Totalt4434 
KarlstadGrundkurs (A)2732 
Fortsättningskurs (B)1725 
Kandidatkurs (C)7100 
Totalt1748 
UmeåGrundkurs (A)810 
Fortsättningskurs (B)4030 
Kandidatkurs (C)798 
Totalt4338 

Undervisande lärares utbildningsnivå synes inte påverka undervisningens 
omfattning. Vid samtliga lärosäten genomförs undervisningen till 
övervägande del av disputerade lärare.56 
55 46 % av undervisningstiden i Umeå bedrivs i grupper om mellan 19 och 24 studenter och i 
Göteborg är studentantalet mellan 18 och 19 på 42 % av tiden.
56 Disputerade lärares andel av lärartiden var i Göteborg 83 %, i Karlstad 74 % och i Umeå 78 %.

3.3.5 Sammanfattande iakttagelser av beräkningar av utbildning i sociologiBeräkningen av intäkter, kostnader och undervisningsinsats för tre 
utbildningar i sociologi visar på såväl likheter som skillnader mellan 
lärosäten. 
Den genomsnittliga intäkten per helårsstudent är på ämnesnivå relativt 
lika. Noterbart för samtliga är dock att ersättningen för lärarkostnader 
inte motsvarar mer än en tredjedel av den nationella ersättningsnivån. 
Lärosätena har i genomsnitt 13 300 kronor av lärosätets bruttointäkt om 
33 000 kronor att fördela på lärarkostnader.57 
Gällande undervisningsinsats är skillnader mellan lärosätena relativt 
små. Umeåstudenter har något mer undervisning än övriga, totalt drygt fem 
timmar per vecka mot knappt fem timmar i Karlstad och Göteborg. 
Utbildningarna karaktäriseras av en ojämn studenttillströmning på olika 
nivåer. A- och B-kurserna är i regel mycket efterfrågade. I Umeå förekommer 
på vissa moment samläsning med socialpsykologi och kriminologi, 
vilket starkt bidrar till finansieringen av A-nivån. Däremot går relativt få 
studenter, särskilt i Karlstad och Umeå, vidare till C-nivån. Av detta följer 
att lärosätenas intäkter på denna nivå är små och studentstyckkostnaden 
hög. Samtliga lärosäten har på C-nivån högre lärarkostnader än intäkter. 
Totalt sett är intäkterna större än kostnaderna i Göteborg och Umeå 
för normalutbildningen, medan Karlstad redovisar det omvända. En 
del av förklaringen för Umeås kostnader är att lärarna har relativt hög 
andel tid för lektionsförberedelser och kompetensutveckling inom 
grundutbildningsanslaget. 
Utmärkande för sociologi vid de tre lärosätena är att ämnets kärnkurser 
har svårt att på egen hand bära sig ekonomiskt. Inrättandet av ett 
sociologiprogram i Umeå illustrerar dock ett sätt att få ökad stabilitet i 
studentefterfrågan på högre nivåer. 
Sociologiämnet är i flera fall indirekt beroende av intäkter från andra 
discipliner inom den sociologiska institutionen. I första hand avser detta 
socialpsykologi, men även andra utbildningsprogram. Samtidigt har 
sociologi en stark ställning som breddämne; samtliga sociologimiljöer har i 
betydande skala uppdragsutbildning till andra ämnen eller program, såsom 
psykologutbildning, personalvetarprogram och kurser i företagsekonomi. 
Sammantaget visar beräkningarna i sociologi att institutionsnivåns 
genomsnittliga intäkt för en helårsstudent näppeligen täcker lärarkostnader 
för fem timmars undervisning per vecka. Skillnaderna mellan lärosätena är i 
detta avseende förhållandevis små. 
57 Eftersom antalet helårsprestationer är mindre än 1 blir lärosätets bruttointäkt i praktiken omkring 
85 % av den totala nationella ersättningen.

3.4 SpanskaI undersökningen ingår kurser i spanska från grundkurs till kandidatkurs, det 
vill säga 1-90 hp. Utvalda utbildningar ges som fristående kurs vid samtliga 
lärosäten. Vid Göteborgs universitet finns två grundkurser på A-nivå för 
att bättre passa studenter med olika förkunskaper.58 I Riksrevisionens 
beräkningar används ett medelvärde av grundkurs I respektive II för 
A-kursen. Vid Karlstads universitet ges kurserna upp till C-nivå, men 
utbildningen innehåller inte kurser i examensarbete omfattande 15 hp, 
vilket gör att studenter i Karlstad inte kan avlägga kandidatexamen i 
spanska. I stället ges på C-nivå läskurser om 30 högskolepoäng och dessa 
ingår i Riksrevisionens beräkningar. Gemensamt för utbildningarna är att 
huvuddelen av studenterna återfinns på A-nivå. 
Vid samtliga lärosäten ingår spanska organisatoriskt i 
ämnesövergripande språkinstitutioner innehållande upp till 15 språk.
3.4.1 Ämnets intäkter för utbildningFör studenter på kurser i spanska 2008 var de nationella ersättningsnivåerna 
20 489 kronor för en helårsstudent (HST) och 17 984 kronor för en 
helårsprestation (HPR), totalt 38 473 kronor. Eftersom alla studenter inte 
blir godkända på samtliga registrerade poäng, avgörs intäkten per HST 
av förväntad prestationsgrad. Givet antagandet att prestationsgraden i 
genomsnitt är 0,7 blir den totala intäkten ungefär 0,85 (1 HST plus 0,7 HPR). 
Således blir den reella totalintäkten till lärosätesnivån 33 078 kronor. 
Lärosätena kan välja olika principer för resursfördelning till ämnen, till 
exempel genom att omfördela mellan fakulteter eller mellan ämnen inom 
samma fakultet. Lärosäten kan dessutom tillämpa andra fördelningsnycklar 
än de nationella vid fördelning av medel, det vill säga att ersättningens 
fördelning från lärosätet baseras på en lokalt beslutad relation mellan 
registrering och prestation.59 Vidare görs avsättningar för gemensamma 
kostnader på central nivå och på fakultetsnivå. Den ersättning som tilldelas 
ämnesnivån ska ofta täcka en del av de gemensamma kostnaderna för 
institutionen.
58 Vid terminsstart genomför studenterna ett språkfärdighetsprov som ligger till grund för 
rekommendation om vilken nivå studierna ska inledas. Enligt ämnets företrädare vid Göteborgs 
universitet är denna ordning nödvändig på grund av rådande diskrepans mellan förkunskapskrav 
och behörighet. Såväl lärosätets som studenternas erfarenheter av att hålla två grundkurser 
uppges vara goda. 
59 Exempelvis kan lärosätet välja att av ersättningen betala ut 80 % vid registrering och 20 % om 
studenten presterar poäng. Syftet är ofta att göra intäkterna mer förutsägbara och därmed 
underlätta för ämnets eller institutionens budgetarbete. 

I denna beräkning jämförs lärosätena med utgångspunkt i det belopp 
som tilldelats institutionen efter avdrag för gemensamma funktioner på alla 
nivåer. Det totala beloppet har sedan dividerats med antal helårsstudenter 
enligt utbildningsuppdrag från fakultet eller lärosäte. Därmed beräknas 
det genomsnittliga belopp per helårsstudent som institutionen har för att 
finansiera utbildningens kostnader för lärare. Intäkter och avdrag redovisas i 
tabellen nedan.
Tabell 3.13 Intäkter och avdrag per helårsstudent i spanska 2008 (kronor)
GöteborgKarlstadUmeåUtbildningsuppdrag HST1806580Återstår per HST efter avdrag för kostnader 
på lärosätes- och fakultetsnivå20 1446018 5536125 696Avdrag per HST för institutionsgemensamma kostnader för drift och lokaler –1 21100Avdrag per HST för institutionsgemensam 
personal i ämnet –3 4060Återstår till utbildning 15 52718 55325 696

Sammanställningen visar att storleken på olika avdrag varierar något. 
Uppkomna variationer på olika nivåer har olika förklaringar.62 Denna 
undersökning tar utgångspunkt i lärosätets samlade intäkter för de 
(helårs)studenter som följer normalutbildningen. Sammantaget 
innebär resursfördelningen att ämnenas tillgängliga medel per 
student för bemanning av kurser varierar. Spanska i Umeå har per 
helårsstudent i genomsnitt 8 000–10 000 kronor mer än övriga att 
fördela på lärarkostnader. Skillnaden beror framför allt på att ämnet från 
lärosätet tilldelas språkstöd, vilket fördelas dels till lärarinsatser, dels till 
institutionsgemensamma kostnader.63 Ämnets medel förstärks dessutom 
av att lärarstudenter med högre ersättningsnivå i viss utsträckning samläser 
med normalstudenterna. Även Karlstads relativt höga intäkt beror på att 
de sju procent av studenterna som har lärarersättningsnivå samläser med 
övriga, medan så inte är fallet i Göteborg.
60 Inklusive språkstöd. 
61 Avdrag för drift och lokaler är redan gjorda. 
62 Karlstad har i redovisningen till Riksrevisionen gjort avdrag för samtliga kostnader utom direkta 
lärarkostnader. Umeå och Göteborg har språkstöd men dessa intäkter är här inräknade i den 
totala summan.
63 Enligt Riksrevisionens beräkningar kostar administration och ledning för spanska i Umeå 
6 113 kronor per helårsstudent. 

3.4.2 Normalutbildningens intäkterSom nämnts ovan är denna undersöknings intention att följa en (teoretiskt 
konstruerad) normalstudents utbildning i kärnkurser från grundkurs till 
kandidatexamen 2008. De resursmässiga förutsättningarna för en utbildning 
avgörs för lärosätet av antalet studenter på en kurs, eftersom fler studenter 
innebär möjlighet till stordriftsfördelar. 
Göteborg har den största utbildningsmiljön sett över hela utbildningen 
inom spanska och har cirka 30 procent fler helårsstudenter än de övriga. 
Karlstad och Umeå har ungefär lika stor studentmängd. 
Tabell 3.14 Lärosätenas HST och intäkter för normalutbildningen 
HSTIntäkt/HSTIntäkt totaltGöteborgGrundkurs (A)13,0201 851 
Fortsättningskurs (B)9,3144 401 
Kandidatkurs (C)4,873 753 
Totalt27,115 527420 005KarlstadGrundkurs (A)14,0259 742 
Fortsättningskurs (B)4,481 633 
Kandidatkurs (C)2,546 383 
Totalt20,918 553387 758UmeåGrundkurs (A)10,0256 960 
Fortsättningskurs (B)4,9125 910 
Kandidatkurs (C)4,1105 354 
Totalt19,025 696488 224

Av tabellen ovan framgår att antalet helårsstudenter på respektive nivå 
varierar såväl inom som mellan lärosätena. På samtliga lärosäten återfinns 
den största studentmängden på A-nivå och den minsta på C-nivå. 
3.4.3 Normalutbildningens lärarkostnaderMed utgångspunkt i beräkningen av intäkter ovan är framställningens 
nästa steg att redovisa utbildningens kostnader för undervisande lärare. 
Lärare på en kurs ersätts dels för den tid den möter studenterna i en 
undervisningssituation. Dels får lärarna ersättning för tid som går till 
att förbereda undervisning och examina. Fördelning av timmar till lärare 
skiljer sig mellan lärosätena. Ämnena tillämpar i sin tur olika modeller 
vid fördelning av timmar.64 Förutom klassrumstid och förberedelsetid 
tillkommer i kostnad den andel av lärarens kompetensutveckling och 
64 Exempelvis kan man välja att ge läraren fler förberedelsetimmar för moment som kräver inläsning 
(t.ex. seminarium) än föreläsning, eller ge fler timmar om en kurs ges för första gången. 
Lärosätena kan också fördela lärartimmar enligt schabloner utifrån kursens omfattning i 
högskolepoäng.

institutionstjänstgöring som ska bekostas med grundutbildningsmedel. 
Tid för kompetensutveckling varierar även den i omfattning mellan 
lärosäten, och lika stor kan variationen vara mellan lärare i samma ämne.65 
Sammantaget behöver det därför inte finnas något proportionellt samband 
mellan timmar klassrumsundervisning och lärarens totalt ersatta timmar. 
Lärarkostnader för de tre normalutbildningarna på A- B- och C-nivå 
redovisas i relation till utbildningens intäkter per kurs i diagrammet nedan.
Diagram 3.6 Intäkter och lärarkostnader per lärosäte och nivå0 
50000 
100000 
150000 
200000 
250000 
A B C A B C A B C 
GU KaU UmU 
Intäkt 
Kostnad 
Resultatet visar såväl undersom överfinansiering på olika kurser och stora 
skillnader mellan lärosätena. Göteborg har en relativt jämn fördelning. 
Karlstad har markant större intäkter än lärarkostnader på A-kursen men har 
viss underfinansiering på B-kursen och rejäl underfinansiering på C-kursen. 
På Umeå underfinansieras B- och C-nivå. De totala kostnaderna för 
normalutbildningen överstiger vid samtliga lärosäten intäkterna (tabell 3.15). 
Tabell 3.15 Intäkter och kostnader på totalnivå 
Antal HSTIntäktKostnadTotaltGöteborg27,1420 005436 335– 16 330Karlstad20,9387 758399 852– 12 094Umeå19,0488 244624 212– 135 988

Av sammanställningen går också att utläsa att de totala kostnaderna för 
utbildningen inte samvarierar tydligt med antalet studenter som följer 
utbildningen vid respektive lärosäte. Exempelvis har Umeå de högsta 
totala kostnaderna för sina kurser trots att de har det minsta antalet 
helårsstudenter. Göteborg har högst antal helårsstudenter, 30 procent fler än 
Karlstad, men kostnaderna är endast 9 procent högre än Karlstads. 
Det kan antas att lärarkostnader till viss del är fasta och därmed inte 
kan påverkas av studentantalet. För att ge en mer sammansatt bild av 
utbildningarnas lärarkostnader är det nödvändigt att bryta ned redovisningen 
per helårsstudent.
65 Variationer beror av bl.a. lärosätets lokala arbetstidsavtal och på den enskilde lärarens 
anställningsvillkor samt tillgång till interna och externa forskningsmedel.

Kostnad per helårsstudentLärarkostnad per helårsstudent redovisas i diagram 3.7, som också 
särredovisar lärarens kostnadsandel för kompetensutvecklingstid. 
Diagram 3.7 Lärarkostnad per helårsstudent per lärosäte och nivå0 
10000 
20000 
30000 
40000 
50000 
60000 
GU A KaU A UmU A GU B KaU B UmU B GU C KaU C UmU C 
Undervisning Kompetensutveckling 
Av tabellen framgår att det finns stora skillnader i lärarkostnad mellan 
lärosäten och nivåer. Lärarkostnaderna i Göteborg är jämnt fördelade och 
i stort i linje med ämnets genomsnittliga studentintäkt. På B-nivån i Umeå 
och C-nivån i Karlstad kostar den genomsnittliga studenten mer än den 
nationella ersättningsnivån för ämnet. På totalnivån blir skillnaden mellan 
lärosätena därför relativt stora (tabell 3.16). 
Tabell 3.16 Genomsnittlig lärarkostnad per helårsstudent samt 
kompetensutvecklingstidens andel. Vägda medelvärden 
Kostnad perhelårsstudentKompetensutvecklingstid som 
andel av totalkostnadenGöteborg16 131 kr9 %
Karlstad19 132 kr16 %
Umeå32 853 kr27 %

Sett till den totala lärarkostnaden per student över utbildningen kostar 
en student i Umeå dubbelt så mycket som en student i Göteborg. 
En delförklaring till detta är att lärare i Umeå har en relativt stor del 
kompetensutveckling inom sin tjänst, vilket främst förklaras av en strategisk 
satsning för kompetenshöjning av adjunkter. 
3.4.4 Normalutbildningens undervisningsinsatsStudenter i spanska har ungefär fem timmars lärarledd undervisning 
i veckan. Det finns skillnader mellan Umeå och övriga. I Umeå har 
studenterna sett över hela utbildningen en tredjedel mer undervisning per 
vecka än i Göteborg och Karlstad. Det motsvarar 1 ½ timme per vecka. 
Göteborg har relativt lite undervisning på kandidatnivå och Karlstad relativt 
lite på fortsättningsnivån. I Karlstad har studenterna mindre undervisning än 
i Umeå trots att hela terminen består av läskurser.

Tabell 3.17 Undervisningstid i timmar (60 minuter) per vecka i spanska (exklusive 
examination)
GöteborgKarlstadUmeåGrundkurs (A)5,85,66,4Fortsättningskurs (B)5,33,86,5Kandidatkurs (C)1,83,54,3Totalt4,34,35,7Antal timmar totalt 1-90 hp257257343

Mängden undervisning skulle ur ett kostnadsperspektiv kunna påverkas 
av studentgruppens storlek, eftersom undervisning i små grupper 
kräver fler lärartimmar och därmed blir förhållandevis dyrare per timme. 
Undersökningen visar att undervisning i små grupper framför allt 
förekommer på B och C-nivån som en naturlig följd av att antalet studenter 
är få. Det kan också noteras att på A-nivå i Göteborg ges cirka 20 procent 
av undervisningstiden i grupp om exakt 15 studenter. Karlstad har inte 
någon gruppdelning på A-nivå trots att antalet studenter var omkring 30. 
Över lag har Göteborgs universitet lägre andel undervisning i små grupper 
än de övriga då sådan undervisning endast förekommer på C-nivå. Högst 
andel undervisning i små grupper har Umeå universitet där huvuddelen av 
undervisningen sker i små undervisningsgrupper, huvudsakligen som följd 
av att det totala antalet studenter på B- och C-nivå är låg.
Tabell 3.18 Antal studenter per kurs och andel undervisningstid i mindre grupp
Antal studenter 
(medelvärde)
Timmar med < 15 
studenter (%)
GöteborgGrundkurs (A)260 
Fortsättningskurs (B)200 
Kandidatkurs (C)10100 
Totalt1814 
KarlstadGrundkurs (A)310 
Fortsättningskurs (B)9100 
Kandidatkurs (C)5100 
Totalt1556 
UmeåGrundkurs (A)2116 
Fortsättningskurs (B)15100 
Kandidatkurs (C)13100 
Totalt1669 

I Karlstad utförs 91 procent av undervisningen av disputerade lärare. 
Motsvarande siffra för Göteborg är 60 procent och för Umeå 31 procent.

3.4.5 Sammanfattande iakttagelser av beräkningar i spanskaAv beräkningen av intäkter, kostnader och undervisningsinsats i spanska vid 
de tre lärosätena framkommer skillnader på flera nivåer. 
Den genomsnittliga intäkten per helårsstudent varierar stort mellan 
lärosätena. Förhållandevis mest medel att fördela till lärarkostnader har 
Umeå, medan Göteborg disponerar minst. Av lärosätets bruttoersättning om 
33 000 kronor återstår för institutionsnivån mellan 15 500 och 25 800 kronor 
till lärarkostnader i utbildningen. Disponibla medel har förstärkts genom 
språkstöd från lärosätet i Göteborg och särskilt i Umeå, medan Karlstads 
intäkt ökar eftersom lärarstudenter med en högre ersättningsnivå samläser 
med frikursstudenter inom normalutbildningen. 
Undervisningsinsatsen varierar mer än intäkter eftersom studenter i 
Umeå har cirka 30 procent, nästan 1 ½ timme per vecka, mer undervisning 
än Karlstad och Göteborg. Den genomsnittliga undervisningstiden över 
hela utbildningen är knappt sex timmar för Umeå och drygt fyra timmar för 
övriga. 
I spanska är antalet studenter relativt få även på A-nivån, 20–30 stycken, 
och numerärerna på C-nivån kan vara så få som fem. Styckkostnaden per 
student blir därmed relativt hög på såväl B- som C-nivå i Karlstad och 
Umeå. Totalt sett går normalutbildningen ekonomiskt nästan jämnt upp 
i Göteborg och Karlstad, medan Umeå har kostnader väl över intäkterna. 
Den relativt höga kostnaden för Umeå förklaras framför allt av en högre 
undervisningsinsats och i viss mån av att lärarna har relativt mycket tid för 
lektionsförberedelser och kompetensutveckling. 
I förhållande till andra traditionella språk i högskolan är spanskan ett 
tillväxtämne. Rekrytering av lärarkompetens lyfts fram av ämnesföreträdare 
som en utmaning i klass med att rekrytera studenter. Varje lärosäte har på 
ämnesnivå därtill utvecklat strategier för att indirekt finansiera kärnkurserna. 
I Karlstad är förberedelsekursen en nettointäkt, medan Umeå under flera 
år har gett C-nivå på distans, ibland med fler studenter än campuskursen. 
Göteborg har fördelen att till C-nivån attrahera studenter från andra 
lärosäten. Vid de tre lärosätena ingår spanska sedan relativt nyligen i en 
större institution med många språkämnen, vilket har frigjort mer medel till 
utbildning och skapar större ekonomisk flexibilitet. I Karlstad diskuteras 
dessutom samläsning med andra språkämnen i generiska moment, till 
exempel allmän grammatik. Detta alternativ har inte diskuterats i Göteborg 
eller Umeå. 
Sammantaget visar resultatet av beräkningar i spanska att det finns 
skillnader mellan lärosätenas intäktsmässiga förutsättningar, kostnader per 
student och undervisningstäthet på kurser. 

3.5 Sammanfattande iakttagelserRiksrevisionens undersökning av resursanvändning i fysik, sociologi 
och spanska belyser såväl ämnesspecifika som sektorsgemensamma 
frågeställningar. 
Institutionernas intäkter per helårsstudent skiljer sig stort mellan 
olika ämnen.66 Noterbart är också att Karlstads genomsnittliga intäkt 
i fysik respektive spanska påverkas av normalstudenters samläsning 
med lärarstudenter, för vilka lärosätet erhåller ersättning i nivå med 
undervisningsområdet. För fysik innebär samläsningen att den 
genomsnittliga intäkten per student minskar, medan samläsning i spanska 
gör att genomsnittsintäkten ökar. 
Det är tydligt att avdrag för gemensamma kostnader på lärosätesnivå 
och fakultetsnivå varierar mycket mellan ämnena. Av lärosätets bruttointäkt 
på cirka 8567 procent av den nationella ersättningsnivån för HST och HPR 
återstår till lärarkostnader på ämnesnivån i genomsnitt 64 procent för 
fysikinstitutioner. Motsvarande siffra för spanska är 44–78 procent och för 
sociologi upp till 40 procent. Detta innebär att sociologiämnen har cirka 
13 000 kronor per helårsstudent för att bekosta lärare i undervisningen, 
jämfört med spanskans 15 000–25 000 kronor och fysikämnets cirka 
48 000 kronor. Skillnaderna i finansiella förutsättningar ger utslag i 
undervisningsintensitet. Fysikstudenter har drygt 10 timmar lärarledd tid per 
vecka jämfört med 4−6 timmar för övriga ämnen. 
När det gäller utbildningens kostnader spelar det totala 
studentunderlaget större roll än styckkostnaden. Av beräkningarna framgår 
ett tydligt samband mellan antal studenter på en kurs och kostnaden per 
student. I samtliga ämnen finns exempel på utbildningar och kurser med 
mycket få studenter. Inget av lärosätena har någon undre gräns för att ge en 
kurs.68 Sammantaget gör det att många av de kärnkurser i ämnet som här 
beräknats inte går ihop ekonomiskt. Detta gäller fysik och spanska i Umeå, 
sociologi och spanska i Karlstad och spanska i Göteborg. Göteborg är det 
lärosäte som i minst utsträckning tillämpar samläsning med närliggande 
inriktningar eller ämnen. Vid Karlstad och Umeå är Riksrevisionens intryck 
att samläsning och flexibla utbildningsformer delvis har utvecklats av 
ekonomisk nödvändighet. 
66 Som påpekats tidigare används här begreppet institution även för Karlstads universitet. 
67 Eftersom antalet helårsprestationer är mindre än antalet helårsstudenter blir lärosätets 
bruttointäkt i praktiken omkring 85 % av den totala nationella ersättningen.
68 I undersökningen gavs t.ex. en C-kurs i fysik till två studenter och en C-kurs i spanska till 
fem studenter. I en delkurs i sociologi deltog fyra studenter och enskilda A-kurser i fysik kunde 
ha omkring tre studenter. Huvuddelen av dessa kurser är obligatoriska för examen och utvalda i 
egenskaper av ”kärnkurser” i ämnet. Det kan alltså finnas valbara kurser med färre studenter.

Det finns inom ämnena samband mellan finansiering och 
undervisningsinsats. Umeå har i samtliga ämnen högst intäkt per student 
och mest undervisning. I fysik respektive spanska undervisas Umeåstudenter 
cirka 30 procent mer och i sociologi ungefär 10 procent mer än övriga. Dock 
var 2008 samtliga av Umeås undersökta utbildningar underfinansierade. 
Avseende finansiering av kurser förefaller samtliga nio ämnesmiljöer 
ha funnit strategier för att öka intäkterna. Delvis handlar det om att erbjuda 
bildningskurser eller distansutbildning, men dessa utbildningsformer 
utgör enligt ämnesföreträdare sällan en finansieringskälla netto. Det är 
i detta sammanhang viktigt att se ämnet i sin organisatoriska kontext, 
eftersom det kan ingå i en större institution. Det är vanligt att det 
inom institutionen finns andra inriktningar som i kraft av relativt större 
studentunderlag indirekt sponsrar det ekonomiskt svagare ämnet. Exempel 
på detta är att naturvetarprogram i fysik kompenseras ekonomiskt 
av civilingenjörsutbildning och att sociologi drar nytta av ett ökande 
studentintresse för socialpsykologi. Spanskan å sin sida har hittat en nisch 
i nybörjar- och språkfärdighetskurser som dels finansierar, dels utgör 
studentunderlag till A-kursen. 
Avslutningsvis kan noteras att denna undersökning visar på möjligheten 
att genom sammanställning och beräkning av tillgängliga data inhämta 
information om resursanvändning på kursnivå och per helårsstudent. 

4 Resursstyrning vid 
Göteborgs universitetKapitlet innehåller iakttagelser om resursstyrning vid Göteborgs universitet. 
I kapitlet behandlas lärosätets processer för resurs- och kostnadsfördelning, 
utbildningsplanering och uppföljning.
4.1 Om Göteborgs universitetGöteborgs högskola bildades 1891 och blev Göteborgs universitet 1954. 
Staten är huvudman för Göteborgs universitet. 
Under styrelsen finns rektor, två prorektorer och förvaltningschef. 
Universitetet har åtta fakulteter med 57 institutioner samt ett särskilt 
organ för lärarutbildning. Fakultetsnämnderna och det särskilda organet 
för lärarutbildning ansvarar för forskning, utbildning och samverkan med 
näringsliv. Fakultetsnämndens ordförande är dekanus. Den gemensamma 
förvaltningen är uppdelad på nio avdelningar. 
Tabell 4.1 Fakta om de tre lärosätena och totalt för samtliga lärosäten 2008
GöteborgKarlstadUmeåRiketTotala intäkter (mnkr)4 6528523 16550 125Grundutbildningsanslag (mnkr)1 6184961 07118 772Balanserad kapitalförändring (mnkr)300163704 495Antal helårsstudenter24 1127 53115 415280 500Grundexamensprofil (%) 
*Hum., samh., jur., teol.50353941 
*Naturvetenskap14141411 
*Teknik012919 
*Övrigt36403829Andel disputerade lärare i lärarkåren (%)65445757Andel professorer i lärarkåren (%)20101618Lokalkostnad av totala kostnader (%)13131014Grundutbildning av totala kostnader (%)42674645Andel ext. finansiering av totala intäkter (%)30203134Uppdragsutb. andel av grundutb. intäkter (%)5475

Källa: Högskoleverket (2009a) s. 117−143.

Göteborgs universitet hade under 2008 motsvarande 4 750 helårsanställda, 
varav 55 procent var lärare. Universitetet hade samma år 24 000 
helårsstudenter i grundutbildningen.69 De största utbildningsområdena mätt 
i helårsstudenter var samhällsvetenskap (6 900), humaniora (4 300) och 
naturvetenskap (3 700).70 Andelen programstudenter var 60 procent. 
Universitetets sammanlagda intäkter 2008 var 4 652 miljoner 
kronor. Av dessa utgjordes 42 procent av intäkter för grundutbildningen. 
Verksamhetsåret 2008 var basanslaget för forskning 1 130 miljoner kronor, 
varav 29 procent beräknades för humanistisktsamhällsvetenskapligt 
vetenskapsområde, 21 procent för medicinskt, 17 procent för 
naturvetenskapligt och 0,5 procent för konstnärligt vetenskapsområde.71 
Under de senaste tio åren har såväl universitetets intäkter som antalet 
helårsstudenter ökat med 10 procent.72 Under denna period nådde dock 
antalet helårsstudenter sin topp 2004 och har sedan dess minskat med 8 
procent.73 
4.1.1 Roller och ansvarUniversitetsstyrelsen ska enligt 2 kap. 1 § högskoleförordningen besluta i 
viktigare frågor om verksamhetens inriktning, organisation samt i viktigare 
frågor om resursfördelningen och uppföljningen av denna. Beslutsordningen 
vid Göteborgs universitet definierar inte styrelsens ansvar ytterligare. 
Styrelsen fattar beslut om hur anslagen till utbildning och forskning 
ska användas samt hur gemensamma kostnader ska hanteras. Styrelsen 
fastslår ersättningsnivåer och takbelopp per fakultetsnämnd. Styrelsen anger 
även antal helårsstudenter för nämnderna samt hur antalet ska fördelas på 
nämndens olika utbildningsområden. En del av underlaget inför beslut om 
anslagsfördelning är fakulteternas årsberättelser samt universitetsledningens 
budgetdialoger med fakulteter. 
Styrelsen beslutar om resurser till extra, universitetsgemensamma 
satsningar.74 Styrelsen beslutar även om årsredovisning, delårsrapporter 
samt budgetunderlag. Vidare får styrelsen löpande information om 
universitetets ekonomiska situation och har i ett par fall begärt åtgärdsplaner 
för fakulteter med ekonomiska problem. 
69 Högskoleverket (2009c), s. 129.70 Göteborgs universitet, Årsredovisning 2008, s. 87.71 Regleringsbrev för år 2009, universitet och högskolor m.m., bil. 4. 
72 Högskoleverket (2009a), s. 63.73 Högskoleverket (2009c), s. 129.74 Göteborgs universitet, styrelseprotokoll 2008-10-23. 

Rektor ska i egenskap av myndighetschef se till att verksamheten 
bedrivs effektivt och enligt författning. Inom de ramar som anges av 
universitetsstyrelsen beslutar rektor i alla frågor som rör organisation, 
studieadministration, personal, ekonomi och infrastruktur. Rektor 
beslutar, inom ramen för styrelsens generella anslagsfördelning, om 
fördelning och omfördelning av anslagsmedel. Rektor beslutar även om 
universitetsgemensam policy, planer, uppdrag och regler.75 
Fakultetsnämnden beslutar, inom ramen för vad universitetsstyrelsen 
har angett, om verksamhetens huvudsakliga inriktning, styrning och 
inre organisation. Detta medför att fakulteterna beslutar om uppdrag 
och resursfördelning till institutioner och andra enheter och om 
lokalförsörjningen och infrastrukturen.
4.2 Resursfördelning till grundutbildningenUnder 2005 tog universitetets styrelse initiativ till att förändra det interna 
resursfördelningssystemet. De huvudsakliga motiven för förändringarna 
var att minska den tidigare detaljstyrningen av hur fakulteterna använder 
sina anslag och att införa en ny modell för lokalfördelning eftersom den 
dittillsvarande ansågs vara kostnadsdrivande. Efter förändringarna fördelas 
grundutbildningsanslagen tillsammans med ett verksamhetsuppdrag och 
krav på vissa specifika resultat, men utan detaljregleringar. Dessutom 
förändrades modellen för fördelning av kostnader för lokaler och 
universitetsbibliotek. 
Inför budgetåret 2009 har universitetet justerat sin redovisningsmodell 
i enlighet med det förslag som Sveriges universitets- och högskoleförbund 
har utarbetat.76 Från 2009 finns principbeslut bland annat om en modell 
för att tydligare påföra kostnader på kostnadsbärare i organisationen. 
Vid universitetet fortgår arbetet med att tydligare fördela kostnaderna på 
kostnadsbärare på institutionsnivå. 
4.2.1 Grundutbildningsanslagets fördelning till fakultetsnivåResursfördelningssystemet vid Göteborgs universitet innebär att 
universitetsstyrelsen ger fakultetsnämnden ett verksamhetsuppdrag i form 
av antal helårsstudenter och prioriterade uppdrag, till exempel att se över 
starka respektive svaga utbildningar, samt ett takbelopp baserat på antal 
helårsstudenter inom de olika utbildningsområdena. Därefter beräknas 
75 Göteborgs universitet, Beslutsordning, s. 5−6 (dnr A 10 1441/06).
76 Modellen finns beskriven i ett tidigare kapitel av föreliggande rapport. 

utifrån beräknad prestationsgrad en genomsnittlig ersättningsnivå per 
fakultet. Universitetsledningen för budgetdialoger med fakulteterna som ett 
led i arbetet med att fördela grundutbildningsanslaget. Dialogerna syftar 
även till att skapa konsensus rörande prioriteringar och inriktning. 
Styrelsen beslutar, utöver de anslag som fördelas till grundutbildningen, 
om avsättningar till bland annat studenter med funktionshinder och till 
pedagogisk utveckling. Styrelsen avsätter även medel till universitetets 
gemensamma strategiska resurs. För budgetåret 2008 avsattes 12 
miljoner kronor från grundutbildningsanslagen och 30 miljoner kronor 
från basanslaget för forskning samt 9 miljoner kronor från universitetets 
ränteöverskott. Resursen uppgick därmed till totalt 51 miljoner kronor. 
Den strategiska resursen står till rektors förfogande, men rektor ska 
återrapportera till styrelsen om hur medlen används. År 2008 användes 
medel från den strategiska resursen till extra stöd till universitetets 
masterprogram.77 
Göteborgs universitet har beslutat att ha ett särskilt språkstöd. Det 
innebär att en viss omfördelning av grundutbildningsanslagen mellan 
de olika utbildningsområdena sker. Ersättningsnivån för språk är därför 
20 procent högre än för övriga humanistiska ämnen. Humanistiska 
fakulteten gör därefter ytterligare omfördelningar mellan de olika språken på 
fakultetsnivå. 
Inför verksamhetsåret 2010 har universitetsstyrelsen beslutat att 
ersättningsnivån per helårsstudent för utbildningsområdena humaniora, 
juridik, teologi och samhällsvetenskap permanent ska höjas med 10 procent. 
Höjningen ska finansieras av en sänkning av ersättningsnivån per helårsstudent 
för medicin, odontologi, vård och naturvetenskap med 5 procent utslaget över 
tre år.78 
4.2.2 Universitetsgemensam förvaltningUniversitetet har ett antal gemensamma stödverksamheter, som utgör 
universitetsgemensam förvaltning.79 De gemensamma verksamheterna 
finansieras genom faktura till fakultetsnämnderna. Kostnaderna för 
universitetsbiblioteket delas upp i en basdel och en nyttjandedel.8077 Göteborgs universitet, styrelseprotokoll 2008-12-18, Anslagsfördelning och kostnadsdebitering för 
budgetåret 2008, (dnr B1 1800/07), Verksamhetsuppdrag 2009 (dnr A 1800/08).
78 Göteborgs universitet, styrelseprotokoll 2009-10-06 och 2009-10-15. 
79 De universitetsgemensamma stödverksamheterna är sedan 2009 indelade i ledning, utbildnings- 
och forskningsadministration, ekonomi- och personaladministration, infrastruktur och service 
samt övrigt. Indelningen är i enlighet med Sveriges universitets- och högskoleförbunds modell.
80 Basdelen omfattar vissa gemensamma biblioteksfunktioner och kultursamlingar och debiteras till 
fakultetsnämnderna beroende på deras kostnadsomslutning. Nyttjandedelen är en uppskattning 
av de bibliotekskostnader som kan relateras till en specifik fakultetsnämnd.

Andra universitetsgemensamma kostnader finansieras genom direkt 
internfakturering av berörda fakultetsnämnder. Faktureringen avser specifika 
ändamål och rör infrastruktur inom IT-området, lokalvård, nyttjande av 
interna konferensanläggningar samt vissa servicetjänster.
4.2.3 LokalerModellen för att fördela lokalkostnader har utvecklats i flera steg. 
För budgetåren 2008 och 2009 debiterar fastighetsavdelningen 
fakultetsnämnderna för den beräknade lokalhyran. Fakultetsnämnderna 
kan påverka sitt lokalinnehav, och därmed sina kostnader, genom att säga 
upp lokaler eller begära utökade lokaler. Fastighetsavdelningen har den 
övergripande kontrollen och översynen över universitetets samlade lokalyta. 
4.2.4 Fakultetsgemensamma kostnaderFakultetsnämnderna beslutar om att avsätta medel för 
fakultetsgemensamma ändamål. 81 Det görs emellertid på olika sätt och 
till olika typer av verksamhet. Exempelvis avsatte Handelshögskolans 
fakultetsnämnd för budgetåret 2009 bland annat medel till pedagogiskt 
utvecklingsarbete och för omstrukturering av verksamhet.82 
4.3 UtbildningsplaneringGöteborgs universitet har beslutat om forsknings- och utbildningsstrategier 
för perioden 2009−2012. Enligt universitetets utbildningsstrategi är 
cirka 26 000 helårsstudenter ett rimligt antal för lärosätet. På grundnivå 
vill universitetet skapa tydliga utbildningsvägar, bland annat genom 
väldefinierade program men även genom ett tydligt utbud av fristående 
kurser. På avancerad nivå vill Göteborgs universitet ha två typer av 
masterprogram, dels program som kräver ämnesförkunskaper, dels program 
som inte kräver några ämnesförkunskaper. Därutöver vill universitetet 
underlätta för livslångt lärande.83 
81 Göteborgs universitet, Beslutsordning, s. 7−8 (dnr A 10 1441/06).
82 Handelshögskolans kansli, protokoll fakultetsnämnd, bil. 1 2008-11-10. 
83 Göteborgs universitet, Förändring för kvalitet och förnyelse. Forsknings- och utbildningsstrategier 
2009−2012. 

Universitetet har beslutat att satsa på åtta starka forskningsområden 
och fem forsknings- och utbildningsprofiler: kultur, miljö, demokrati och 
samhällsutveckling samt kunskapsbildning och lärande. Arbetet med dessa 
områden har dock inte definierats ytterligare i form av verksamhetsplan eller 
andra centrala dokument. 
4.3.1 Processen för utbildningsplaneringFakulteterna vid Göteborgs universitet är relativt fria att organisera sitt 
arbete. Processen för utbildningsplanering genomförs därmed inte på 
samma sätt inom olika fakulteter.84 Fakulteterna består av institutioner 
som leds av en prefekt. Institutionernas storlek och ämnesbredd varierar. 
Prefekten ansvarar för institutionens ekonomi, förvaltning och personal. 
På fakultetsnivå finns ett beredande organ till fakultetsnämnden med 
särskilt ansvar för grundutbildningen. Fakultetsnämnden eller motsvarande 
funktion beslutar inför kommande budgetår om utbildningsuppdrag till 
institutionsnivån. Vanligen har då institutionerna inkommit med äskanden 
baserade på aktuell utbildningssituation, tidigare års söktryck och 
studentunderlag. Fakulteten tar därefter ställning till institutionens äskande 
genom dialoger och gör egna rimlighetsbedömningar av institutionsnivåns 
prognoser. Utbildningsuppdraget formuleras som antal helårsstudenter 
tillsammans med en förväntad prestationsgrad. Möten mellan prefekter och 
studierektorer inom fakulteten genomförs löpande.
4.3.2 Inrättande och avveckling av utbildningarEnligt Göteborgs universitets beslutsordning har fakultetsnämnden rätt 
att fatta beslut om utbildningsprogram, i vilka huvudområden examen får 
avläggas samt kursplaner, utbildningsplaner, lokala examensbeskrivningar 
och övrigt kursutbud. 85 Initiativ för att inrätta eller avveckla utbildningar 
kommer vanligtvis från institutionsnivån till fakultetsnämnden genom 
processen för årlig utbildningsplanering. Som exempel kan nämnas att den 
samhällsvetenskapliga fakulteten från och med hösten 2009 har infört en 
ny process för att inrätta utbildningar, följa upp och avveckla utbildningar. 
Processen innebär ökade krav på att utbildningarna ska ha tillräckligt 
studentunderlag. Fakultetsledningen har beslutat om ett antal kriterier med 
vilkas hjälp förslag till nya utbildningar ska bedömas. 
84 Nedan koncentreras beskrivningen till de tre fakulteter som indirekt berörs i granskningens 
beräkning av resursfördelningen i tre ämnen: fysik, sociologi och spanska.
85 Göteborgs universitet, Beslutsordning, s. 8 (dnr A 10 1441/06).

4.4 Uppföljning av verksamhet och ekonomiVid universitetet görs löpande månadsavstämningar av det ekonomiska 
utfallet. Dessutom genomförs tertialsvis interna uppföljningar och 
prognoser av verksamhet, personalekonomi och ekonomi. Uppföljningarna 
görs per fakultet för vidare avrapportering till universitetsledningen. 
Eftersom institutionsnivån i den nya redovisningsmodellen kommer att 
utgöra lägsta kostnadsbärare möjliggörs inte nedbrytning av kostnader på till 
exempel ämnes- eller kursnivå. 
Universitetsledningen rapporterar vid tre tillfällen per år till 
universitetsstyrelsen om den interna ekonomiska uppföljningen vid 
universitetet. I de fall fakultetsnämnden har fått en åtgärdsplan från 
universitetsstyrelsen rapporteras även hur arbetet med denna plan 
fungerar och om planen behöver förtydligas eller på annat sätt revideras. 
Universitetsstyrelsen godkänner i normalfallet rapporten, men det 
förekommer att styrelsen fattar beslut om ytterligare åtgärder med 
anledning av rapporten.86 Fakulteterna genomför uppföljningar av utfallet av 
institutionernas utbildningsuppdrag.87 
Ledningen har inte tagit initiativ till fakultetsöverskridande analyser av 
den interna resursfördelningens effekter på enskilda utbildningars innehåll 
och behov. Däremot planeras för en lärosätesgemensam utbildningsöversyn. 
I lärosätets strategiska plan för 2007-2010 har fastslagits att indikatorer 
för utbildningskvalitet och modeller för prioriteringar av resurstilldelning till 
grundutbildningen ska utarbetas. Detta har dock ännu inte genomförts. 
4.5 Sammanfattande iakttagelserDetta avsnitt behandlar iakttagelser rörande lärosätets processer för resurs- 
och kostnadsfördelning, utbildningsplanering och uppföljning. 
Göteborgs universitet har sedan 2005 stegvis förändrat den interna 
redovisningsmodellen för kostnadsfördelning så att kostnader för 
gemensamma funktioner ska belasta kostnadsbärare efter nyttjande. 
Modellen kommer emellertid inte att kunna generera information om 
kostnader på lägre nivå än institution, trots att där kan inrymmas en 
mångfald av ämnen, program och kurser. Därmed kommer lärosätet inte 
86 Göteborgs universitet, styrelseprotokoll 2006-09-28, 2007-06-07, 2008-06-12, 2008-10-23 och 
2009-06-10. 
87 Humanistiska fakulteten har under 2009 infört en ny modell för arbete med att följa upp 
utbildningsutbudet och utbildningsresultaten. Naturvetenskapliga fakulteten följer upp antalet 
studenter på kurser och jämför med institutionernas äskanden. Även uppdragsdialogen utgör 
en del av uppföljningen eftersom parterna där kontrollerar och diskuterar institutionernas tidigare 
resultat. Samhällsvetenskapliga fakulteten för kontinuerligt en dialog med institutionerna rörande 
studentantal och vilka kurser och program som fungerar bra respektive mindre bra. Fakulteten 
startar hösten 2009 en ny process baserad på nyckeltal för uppföljning. 

varken på fakultets- eller ämnesnivå att utifrån redovisningsdata kunna följa 
kostnader för ämnen och utbildningar med skiftande förutsättningar. 
Vad gäller resursfördelning fattar styrelsen beslut om utbildningsuppdrag, 
ersättningsnivåer och takbelopp till fakultetsnämnderna. Riksrevisionen 
noterar att universitet i liten utsträckning har använt möjligheten att 
ompröva de nationella ersättningsnivåerna i resursfördelningen mellan 
fakulteter. I stället har lärosätesledningen delegerat till respektive fakultet 
att vid behov internt omfördela resurser. Universitetets fördelning av extra 
medel till främmande språk har hittills utgjort ett undantag från denna 
princip. Inför verksamhetsåret 2010 har, utifrån motiv om resursbrist 
inom vissa områden, ett beslut tagits om att medel ska omfördelas från 
bland annat naturvetenskap, vård och medicin till områden med lägst 
ersättningsnivå. 
Utbildningsplaneringen är i huvudsak en fakultetsintern angelägenhet. 
Även inrättande och avveckling av utbildningar beslutas på fakultetsnivå. 
Universitetsledningen fokuserar på att fördela övergripande 
utbildningsuppdrag och ekonomiska ramar. Fakultetsnämnderna 
beslutar om grundutbildningens huvudsakliga inriktning, styrning 
och inre organisation. Riksrevisionen noterar att ledningsnivån i detta 
avseende har begränsat sin roll till ekonomisk koordinering av fakulteter. 
Ur ett lärosätesperspektiv diskuteras verksamheten i bland annat 
beredningsorganet för grundutbildningen, men flera av de ambitioner som 
angivits i olika strategidokument är ännu inte implementerade. 
Avseende resursanvändningens uppföljning kan konstateras att den 
i huvudsak sker inom respektive fakultet vad gäller såväl ekonomi som 
verksamhet. Den centrala ekonomiska uppföljningen består av aggregerad 
statistik per fakultet om studentvolymer och genomförda prestationer. 
Riksrevisionen noterar att det saknas fakultetsöverskridande analyser av vilka 
effekter det interna resursfördelningssystemet får för grundutbildningens 
genomförande.88 Systematisk uppföljning av resursanvändning och 
utbildningsutbudets inriktning kopplat till lärosätets övergripande 
utbildningsstrategier har inte genomförts. 
Riskrevisionens granskning av resursstyrningen vid Göteborgs 
universitet visar att ledningen har tagit vissa initiativ i riktning mot en 
transparent resursfördelning. Beslut att inför 2010 omfördela resurser 
internt mellan utbildningsområden antyder att ledningen har ambitioner 
i resursstyrningen. Samtidigt kan konstateras att nämnda beslut inte 
utgår från en lärosätesgemensam analys av faktisk resursanvändning i 
utbildningen, utan från uppgifter sammanställda av studentkåren. Ledningen 
saknar idag system för att sammanställa underlag om resursstyrningens 
effekter på fakulteter, institutioner och utbildningar.
88 Lärosätet har dock påbörjat ett arbete en lärosätesgemensam utbildningsöversyn under ledning 
av rektors grundutbildningsberedning.

5 Resursstyrning vid Karlstads universitetKapitlet innehåller iakttagelser om resursstyrning vid Karlstads universitet. 
I kapitlet behandlas lärosätets processer för resurs- och kostnadsfördelning, 
utbildningsplanering och uppföljning.
5.1 Om Karlstads universitetHögskolan i Karlstad blev självständig högskola89 1977 och fick 
universitetsstatus 1999. Verksamheten är huvudsakligen förlagd till Karlstad. 
Staten är huvudman för Karlstads universitet. 
Högsta beslutande organ vid universitetet är styrelsen. Under styrelsen 
finns rektor och två prorektorer. Forskning och utbildning organiseras i 
fyra fakulteter och en lärarutbildningsnämnd. Dessa leds av varsin dekan.90 
Inom fakulteterna bedrivs forskning och utbildning fördelat på ett antal 
avdelningar som utgörs av ett eller flera ämnen. Den gemensamma 
förvaltningen består av åtta avdelningar.
Tabell 5.1 Fakta om de tre lärosätena och totalt för samtliga lärosäten 2008
GöteborgKarlstadUmeå RiketTotala intäkter (mnkr)4 6528523 16550 125Grundutbildningsanslag (mnkr)1 6184961 07118 772Balanserad kapitalförändring (mnkr)300163704 495Helårsstudenter24 1127 53115 415280 500Grundexamensprofil (%) 
*Hum., samh., jur., teol.50353941 
*Naturvetenskap14141411 
*Teknik012919 
*Övrigt36403829Andel disputerade lärare i lärarkåren (%)65445757Andel professorer i lärarkåren (%)20101618Lokalkostnad av totala kostnader (%)13131014Grundutbildning av totala kostnader (%)42674645Andel ext. finansiering av totala intäkter (%)30203134Uppdragsutb. andel av grundutb. intäkter (%)5475

Källa: Högskoleverket (2009c) s. 117−143.89 Verksamheten var innan dess en filial till Göteborgs universitet.
90 Karlstads universitet, Arbets- och beslutsordning, 2009-04-09, (dnr C2009/120).

Karlstads universitet hade 2008 motsvarande 880 helårsanställda. Av 
dessa hörde 62 procent till lärarkåren.91 Det senaste decenniet har lärosätets 
samlade intäkter ökat med 38 procent. Huvuddelen av intäkterna består 
av anslag, varav tre fjärdedelar avser grundläggande högskoleutbildning. 
Verksamhetsåret 2009 tilldelades universitetet 178 miljoner kronor i 
basanslag för forskning, av vilka 46 procent beräknades för tekniskt 
vetenskapsområde och 41 procent för humanistisksamhällsvetenskapligt 
område.92 
Antal helårsstudenter i grundutbildning har minskat med 1 100 
sedan 2003. Utbildningsinriktningar med flest helårsstudenter är 
samhällsvetenskap (2 000), undervisning (1 300) och naturvetenskap 
(1 100). Lärarutbildningen utgör 27 procent av all grundutbildning. Program 
utgör två tredjedelar av grundutbildningsutbudet.93 Distansutbildning 
uppgick 2008 till 17 procent av den totala utbildningsvolymen.945.1.1 Roller och ansvarUniversitetsstyrelsen ska enligt 2 kap. 1 § högskoleförordningen besluta i 
viktigare frågor om verksamhetens inriktning, organisation samt i viktigare 
frågor om resursfördelningen och uppföljningen av denna. Av arbets- 
och beslutsordningen vid Karlstads universitet framgår att avseende 
resursfördelning omfattar detta beslut om 
1. universitetets långsiktiga mål, vision och strategier, till exempel. 
inriktningen av utbildning på grundnivå, avancerad nivå och forskarnivå2. övergripande uppdrag och fördelning av medföljande resurser till 
verksamheten3. fördelning av medel för forskning och forskarutbildning till 
fakultetsnämnder och lärarutbildningsnämnd.95Under 2006−2009 har styrelsen beslutat om en budget för 
universitetsgemensamma kostnader, beslutat att avsätta medel till en 
strategisk resurs för universitetet samt antagit grundutbildningsbudget för 
fakulteterna i linje med de nationella ersättningsnivåerna. Styrelsen har vissa 
år beslutat om att förbättra lärosätets ekonomi genom att avsätta medel för 
ett myndighetskapital. Dessa avsättningar har till en del finansierats 
91 Högskoleverket (2009c), s. 118.92 Regleringsbrev för budgetåret 2009, universitet och högskolor m.m., bil. 11.93 Karlstads universitet, Årsredovisning 2008, s. 40.94 Antal helårsstudenter exklusive uppdragsutbildning. Karlstads universitet, 
Intern resultatredovisning för grundutbildningen 2008, Universitetskansliet, 2009-03-26.95 Karlstads universitet, Arbets- och beslutsordning, 2009-04-09 (dnr C2009/120).

med grundutbildningsmedel. Styrelsen har även beslutat om mål för en 
mer flexibel utbildning baserad på ett tekniskt stöd för utbildning både på 
campus och på distans. 
Rektor ska se till att verksamheten bedrivs effektivt och enligt författning. 
I fråga om utbildningsutbud och ekonomiska ramar ger rektor årliga 
uppdrag till fakulteterna. Det förekommer även att rektor ger särskilda 
uppdrag till fakulteterna. Dessa kan till exempel avse avdelningar som ska 
inkomma med handlingsplaner med redovisad utbildningsprofil för att 
vända negativa ekonomiska resultat.96 
Fakultetsnämnden ska ansvara för utbildning av hög kvalitet på 
grundnivå och avancerad nivå. Varje fakultetsnämnd har även ansvar att 
följa fakultetens rambudget samt säkerställa och underlätta samarbete över 
ämnes- och fakultetsgränser. Avseende lärarutbildningen fattas beslut av ett 
särskilt organ i samråd med fakulteterna. I dekanens ansvar ingår att se till 
att verksamheten bedrivs på ett effektivt sätt inom de ramar som angetts av 
styrelsen.97 
5.2 Resursfördelning till grundutbildningenKarlstads universitet införde från och med budgetåret 2006 ett nytt 
resursfördelningssystem.98 Avsikten var att skapa en effektivare 
resursanvändning och incitament för långsiktig hushållning samt en ökad 
kostnadsmedvetenhet på institutioner och avdelningar.99 
Samtidigt genomfördes en omorganisation samt en omstrukturering 
av utbildningsutbud och administrativa processer. Förändringarna var 
angelägna som följd av minskad studentefterfrågan och försvagad ekonomi. 
Besparingar genomfördes inom den gemensamma förvaltningen.100 
Under 2007 genomfördes på rektors uppdrag en utvärdering av 
resursfördelningssystemet. I utvärderingen påtalades bland annat behov av 
att öka den generella medvetenheten om att både beakta 
96 Karlstads universitet, Rektorsbeslut med lokala uppdrag för 2008 (dnr C2008/44) och 2009 
(dnr C2009/85).
97 Karlstads universitet, Arbets- och beslutsordning, 2009-04-09 (dnr C2009/120).
98 Karlstads universitet, Ny ersättningsmodell för 2006 och framåt (dnr C2004/442). Beslutad av 
universitetsstyrelsen 2005-09-16.99 I uppdraget att utveckla en ny modell ingick endast grundutbildningen. Fördelning av basanslag 
för forskning berördes inte förutom vissa anpassningar som följd av ändrad hantering av 
kostnader för lokaler och den universitetsgemensamma förvaltningen. 
100 Den nya organisationen innebar en ny fakultetsorganisation för utbildning och forskning. 
Förändringarna berörde också de administrativa delarna av verksamheten. Delar av fakulteternas 
administrativa personal hör efter omorganisationen till den centrala administrationen men är 
placerade på respektive fakultet. Parallellt med detta genomfördes också arbetet med att anpassa 
utbildningen till 2007 års nya examensordning.

verksamhetens kostnader och intäkter samt att implementera relevanta 
nyckeltal för styrning. Vidare föreslogs åtgärder för att öka styrningen 
av administrationens kostnadsandel i förhållande till den övriga 
verksamheten.101 
År 2009 beslutades om att justera kostnadsfördelningsmodellen, 
bland annat för beräkning av lokalkostnader, för att uppnå mer rättvisande 
kostnadsfördelning.1025.2.1 Grundutbildningsanslagets fördelning till fakultetsnivåI universitetets resursfördelningsmodell är huvudprincipen att de 
grundutbildningsresurser som via det nationella resurstilldelningssystemet 
tilldelas lärosätet fördelas direkt till fakulteter och avdelningar. Enligt 
lärosätets företrädare är huvudskälet för att inte omfördela mellan 
utbildningsområden med olika ersättningsnivåer att det för vissa 
utbildningar, särskilt inom naturvetenskap och teknik, skulle innebära en 
konkurrensnackdel gentemot motsvarande utbildningar vid andra lärosäten. 
Fakulteternas fördelning utgår från ersättningsnivåer baserade på 
helårsstudenter och helårsprestationer samt hur kurserna enligt rektors 
beslut ska klassificeras. Avdelningarna tilldelas i de lokala uppdragen 
ett tak för ersättningens storlek under kommande år. De interna 
ersättningsnivåerna utgår från de nationella.103 
Genom styrelsens beslut avsätts direkt från grundutbildningsanslaget 
medel till en strategisk resurs, som 2009 uppgick till 23 miljoner 
kronor. Samma år hade kurser med humanistisksamhällsvetenskaplig 
ersättningsnivå en något lägre avsättning än övriga områden (4 respektive 
6 procent 2009). Från och med 2010 görs avsättningen till resursen 
proportionellt lika för samtliga utbildningsområden. Medlens användning 
bestäms av rektor och används till tillfälligt riktat stöd och strategiska 
utvecklingsinsatser inom fakulteter och den gemensamma förvaltningen.104 
101 Karlstads universitet, Utvärdering av internt resursfördelningssystem vid Karlstads universitet 2007, 
US 2007-09-24–25 (dnr C2006/293). 
102 Rektorsbeslut, Förändring av intern resurstilldelning (dnr C2009/306).
103 Styrelsen fattar också beslut om intern fördelning av forskningsmedel. Tre fjärdedelar fördelas 
enligt basanslag till fakulteterna. Den återstående fjärdedelen fördelas efter styrelsebeslut 
till satsningsområden. Externa forskningsmedel fördelas oavkortat till berörd fakultet. Karlstads 
universitet, Utvärdering av internt resursfördelningssystem vid Karlstads universitet 2007, 
US 2007-09-24-25 (dnr C2006/293).
104 År 2009 avsattes medel bl.a. för medfinansiering av regionalt utvecklingscenter (800 tkr), 
verksamhetsutveckling (3 850 tkr) och särskilt ämnesstöd (3 000 tkr) s. 21 (dnr C2009/85). 
Se också rektorsbeslut om proportionell avsättning mellan utbildningsområden (dnr C2009/306).

5.2.2 Universitetsgemensam förvaltningVid lärosätet genomförs årligen servicedialoger med respektive fakultet 
avseende prioriteringar av gemensamma funktioners serviceutbud. Avsikten 
är att kärnverksamheten ges möjlighet att påverka omfattning och inriktning 
av gemensam administration. Underlaget tas fram av prefekterna för 
avdelningarna inom respektive fakultet. 
Den gemensamma förvaltningen erhåller en ram för sin verksamhet 
efter förhandling i servicedialogerna. Gemensamma kostnader, bland 
annat kostnader för rektor, bibliotek och studentcentrum, fördelas därefter 
till fakulteterna genom en faktura. Kostnader fördelas efter fakulteternas 
heltidsekvivalenter för personal och på antal helårstudenter.1055.2.3 LokalerLokalkostnaderna fördelas efter två typer av nyttjande: fast förhyrning och 
bokningsbara lokaler. Fast förhyrning innefattar laboratorier och tjänsterum. 
Avdelningarna kan påverka lokalstorleken genom att årligen omvärdera 
sina behov. Kostnad för bokningsbara lokaler fördelas efter bokning och 
timprissättning. I de fall lokaler frigörs, görs insatser från den centrala 
administrationen för att hyra ut i andra hand. 
5.2.4 Fakultetsgemensamma kostnaderFakultetsnämnderna beslutar om hur stor del av tilldelade medel som ska 
läggas på fakultetsgemensamma kostnader. 
Inom fakulteterna utgör ämne bärare vid fördelning av intäkter och 
kostnader. På ämnet fördelas dels en del av den centrala gemensamma 
kostnaden, dels en del av den fakultetsgemensamma kostnaden. I 
fakultetens fördelningsbeslut tas inte någon hänsyn till uppdelningen mellan 
kurser och program.
105 2007 ändrades fördelning på heltidsekvivalenter i stället för på lönekostnad, med motivet att 
systemet annars kunde leda till att den kvalitetshöjande ambitionen att höja andelen disputerade 
lärare skulle motverkas av besparingsskäl. Se universitetsstyrelsens protokoll, US 2007-09-24−25.

5.3 UtbildningsplaneringKarlstads universitet angav i sitt strategidokument för Vision 2015 en 
ambition att öka antalet helårsstudenter till 10 000. Sedan dokumentet 
antogs 2005 har antalet studenter sjunkit till knappt 8 000 år 2009. 
Lärosätets övergripande utbildningsinriktning är att prioritera starka 
utbildningsområden med breda ingångar och profilerade utgångar. Särskilt 
satsas på lärarutbildning och en nyetablerad handelshögskola. Vidare 
betonas ett flexibelt utbildningsutbud baserat på ämnesöverskridande 
områden snare än på traditionella ämnen. Distansutbildning ska utgöra 
ett etablerat inslag. Kontinuerlig omprövning av utbildningsutbudet 
och livslångt lärande är andra komponenter i lärosätets övergripande 
utbildningsvision.106 
5.3.1 Processen för utbildningsplaneringFakulteterna består av avdelningar uppbyggda av ett eller flera 
ämnen.107 Avdelningens chef är prefekten, med ansvar för verksamhet, 
ekonomi och personal. Fakultetsnämnden fastställer för kommande 
år utbildningsdimensioneringen och anger planeringsramar för de 
nästkommande två åren. 
Vid fakulteterna finns programledare med ansvar för olika 
utbildningsprogram, vilka antingen bedrivs inom en fakultet eller 
fakultetsöverskridande. Programledarnas kursbeställningar överlämnas till 
prefekten som ansvarar för avdelningens utbildningsplanering. Planeringen 
sker för tre terminer i taget med fokus på närmast kommande läsår.108 Under 
året görs lärosätescentrala prognoser över antal programstudenter bland 
annat utifrån syftet att stödja programledarnas prognoser. 
Prefekten har även ansvar för att planera avdelningens samlade 
verksamhet med utgångspunkt i programledarnas utbildningsbeställningar. 
Den centrala nivån sammanställer statistik som stöd till prefekternas 
bedömningar och dess rimlighet granskas av controllrar dels på 
fakultetsnivå, dels på central nivå. 
Vid universitetet har under senare år särskild kraft ägnats åt att bygga 
upp tekniska plattformar och pedagogisk kompetens för utveckling av 
distansutbildningar.
106 Karlstads universitet (2004), Strategi för Vision 2015; Verksamhetsplan för Karlstads universitet 
2006−2009. 
107 Institution som organisationsbegrepp finns inte inom Karlstads universitet.
108 Utbildningsplaneringen sköts i ett centralt planeringsverktyg som delas av ansvariga aktörer på 
olika nivåer.

5.3.2 Inrättande och avveckling av utbildningarFrån och med 2009 beslutar varje fakultetsnämnd om att inrätta och 
avveckla program inom sitt område. Start eller nedläggning av program 
initieras vanligen från avdelningsnivå, men även rektor kan uppdra åt 
organisationen att utreda förutsättningarna för nya program. Under senare 
år har två språk vid lärosätet avvecklats. En översyn av processerna för 
avveckling av utbildningar har initierats till följd av Högskoleverkets kritik i 
granskningen av universitetets kvalitetsarbete.109 
5.4 Uppföljning av verksamhet och ekonomiPå lärosätesnivå sker årlig utbildningsuppföljning genom statistik över 
studentvolymer och studieprestationer. Därigenom genereras kunskap om 
enskilda utbildningars ekonomiska utfall. Den ekonomiska uppföljningen 
tar utgångspunkt i helårsstudenter och helårsprestationer som grund för 
avräkning mot lärosätets takbelopp. Uppföljningen är koncentrerad till 
kostnader på avdelningsnivå och i viss mån på ämnesnivå.110 
Lärosätesövergripande återkommande genomgångar av den interna 
resursfördelningens effekter på enskilda utbildningars innehåll och behov 
har inte genomförts på initiativ av ledningen. Det innebär att lärosätet har 
god kunskap om studentvolymer och enskilda utbildningars ekonomiska 
utfall, medan analyser av hur de ekonomiska förutsättningarna påverkar 
utbildningens innehåll saknas. 
2007 års uppföljning av det interna resursfördelningssystemet 
genomlyste generellt förtjänster och utvecklingsbehov med fokus 
på fördelningsnycklar och administrativa funktioner. Även 2009 års 
förändringar av modellen koncentrerades till åtgärder för mer rättvisande 
kostnadsfördelning.111 
5.5 Sammanfattande iakttagelserDetta avsnitt behandlar iakttagelser rörande lärosätets processer för resurs- 
och kostnadsfördelning, utbildningsplanering och uppföljning. 
Införandet av ett nytt internt redovisningssystem för kostnadsfördelning 
2006 innebär att kostnader för gemensamma funktioner fördelas 
109 Högskoleverket (2009b), s. 63.110 Enligt lärosätets företrädare pågår ett arbete med att underlätta central uppföljning av 
verksamheten genom utarbetande av nyckeltal. I nyckeltalen skulle bl.a. ingå uppgifter om 
resursåtgång i grundutbildningen. 
111 (Dnr C2006/293); Universitetsstyrelsen, protokoll 2007-09-24–25 samt (dnr 2009/306). 

till kostnadsbärare på ämnesnivå baserat på nyttjande. Lärosätet 
har efter systemets implementering följt upp, justerat och utvecklat 
dess komponenter i flera omgångar. Införandet av ämne som lägsta 
kostnadsbärare är enligt Riksrevisionens bedömning ambitiöst relativt andra 
lärosäten i granskningen, men nedbrytning på ämnesnivå möjliggör inte 
redovisning på program eller kurser inom ämnet. Det blir därför inte möjligt 
att via redovisningsdata följa kostnader för olika utbildningar. 
Riksrevisionen noterar att den interna resursfördelningen till olika 
utbildningsområden nästan utan undantag utgår från de nationella 
ersättningsnivåer som årligen fastställs av regeringen. Nuvarande interna 
resursfördelningssystem är inte konstruerat så att ersättningsnivåer kan 
justeras efter identifiering av särskilda behov på kurs- eller programnivå. 
Lärosätets huvudsakliga motiv för att inte omfördela resurser är att vissa 
utbildningar, särskilt inom naturvetenskap och teknik, med mindre resurser 
skulle få en stor konkurrensnackdel visavi motsvarande utbildningar 
vid andra lärosäten. Ledningen tillämpar dock viss flexibilitet genom att 
ekonomiskt svaga fakulteter periodvis kan tillåtas att gå med mindre 
ekonomiskt underskott. 
Vad gäller utbildningsplaneringen fattar styrelsen övergripande beslut 
på årsbasis och rektor fördelar utbildningsuppdrag fakultetsvis. Fakulteter 
och avdelningar har därefter stora frihetsgrader att dimensionera 
kurser och program. Den centrala nivån följer ämnens och avdelningars 
utbildningsprognoser och har därmed möjlighet att säkra prognosernas 
rimlighet. Fokus är på ekonomiska ramar och ekonomiskt resultat, det vill 
säga avräkning av medel mot anslagna medel och takbelopp. Riksrevisionen 
bedömer att utbildningsplaneringen kan göras med tydligare utgångspunkt 
i fakultetsöverskridande analyser av det samlade utbildningsutbudets 
sammansättning och i relation till lärosätets övergripande strategier. 
Ekonomisk uppföljning av resultat och utfall redovisas, liksom 
verksamhetens utfall, i form av studentvolymer. Genom att 
fakultetsföreträdare vid varje styrelsemöte redovisar verksamhetens 
ekonomi och inriktning får styrelsen löpande information om varje fakultets 
utveckling. Den information som redovisas är emellertid inte systematiskt 
sammanställd eller jämförbar mellan fakulteter och över tid. Riksrevisionen 
noterar att det saknas fakultetsöverskridande analyser av vilka effekter det 
interna resursfördelningssystemet får för grundutbildningens genomförande, 
liksom av effekter av strategiska resursbeslut, till exempel hur dessa påverkar 
förutsättningar för distansutbildning och samläsning mellan ämnen. 
Riksrevisionens granskning visar att Karlstads universitet har vidtagit 
vissa åtgärder för att säkra en effektiv resursstyrning. Lärosätet har ett 
relativt utvecklat system för kostnadsfördelning och prognosstöd för 
ämnen, vilket torde bidra till att kärnfunktionerna utvecklar en gemensam 

verksamhetssyn. Fördelningen av resurser till grundutbildningen utgår dock 
nästan utan undantag från de nationella ersättningsnivåerna. Systematisk 
och aggregerad uppföljning av utbildningsutbudets sammansättning eller 
resursfördelningens konsekvenser har inte heller genomförts. Därmed finns 
ett fortsatt behov av att utveckla resursstyrningen. 

6 Resursstyrning vid Umeå universitetKapitlet innehåller iakttagelser om resursstyrning vid Umeå universitet. I 
kapitlet behandlas lärosätets processer för resurs- och kostnadsfördelning, 
utbildningsplanering och uppföljning.
6.1 Om Umeå universitetUmeå universitet bildades 1965. Universitetet har staten som huvudman. 
Under styrelsen finns universitetsledningen som utgörs av rektor, 
två prorektorer, vicerektor, universitetsdirektör och förvaltningschef. Vid 
universitetet finns fyra fakulteter samt Umeå School of Education112, som 
tillsammans är organiserade i totalt 50 institutioner och ansvarar för 
forskning och grundutbildning inom sitt område. Ordförande i nämnden är 
dekanus. Universitetsförvaltningen är uppdelad i 14 enheter. 
Huvuddelen av verksamheten är förlagd till Umeå, men utbildning 
bedrivs även i Skellefteå, Örnsköldsvik, Lycksele och Kiruna.
Tabell 6.1 Fakta om de tre lärosätena och om samtliga lärosäten i riket 2008
GöteborgKarlstadUmeå RiketTotala intäkter (mnkr)4 6528523 16550 125Grundutbildningsanslag (mnkr)1 6184961 07118 772Balanserad kapitalförändring (mnkr)300163704 495Helårsstudenter24 1127 53115 415280 500Grundexamensprofil (%) 
*Hum., samh., jur., teol.50353941 
*Naturvetenskap14141411 
*Teknik012919 
*Övrigt36403829Andel disputerade lärare i lärarkåren (%)65445757Andel professorer i lärarkåren (%)20101618Lokalkostnad av totala kostnader (%)13131014Grundutbildning av totala kostnader (%)42674645Andel ext. finansiering av totala intäkter (%)30203134Uppdragsutb. andel av grundutb. intäkter (%)5475

Källa: Högskoleverket (2009c), s. 117−143.112 Umeå School of Education har från och med 2009 ersatt fakulteten för lärarutbildning.

Umeå universitet hade 2008 motsvarande 2 883 helårsanställda, varav 
56 procent utgjordes av lärare.113 
Universitetets totala intäkter uppgick under 2008 till 3 165 miljoner 
kronor, varav 46 procent var intäkter för grundutbildningen. Intäkterna har 
under den senaste tioårsperioden ökat med 17 procent.114 Verksamhetsåret 
2009 tilldelades universitetet 802 miljoner kronor i basanslag för forskning. 
Av dessa beräknades 28 procent för det humanistisksamhällsvetenskapliga 
vetenskapsområdet, 27 procent för det medicinska och 24 procent för det 
naturvetenskapliga vetenskapsområdet.115 
Under 2008 hade Umeå universitet 15 415 helårsstudenter, vilket är 
en minskning med nästan 1 500 jämfört med 2005. År 2008 studerade 11 
procent116 av lärosätets helårsstudenter på distans. 
De utbildningsinriktningar som hade flest helårsstudenter var under 
2008 samhällsvetenskap (4 000), vård (2 300) och naturvetenskap (2 100). 
Andelen programstudenter var 68 procent.1176.1.1 Roller och ansvarUniversitetsstyrelsen ska enligt 2 kap. 1 § högskoleförordningen besluta 
i viktigare frågor om verksamhetens inriktning och organisation samt 
i viktigare frågor om resursfördelningen och uppföljningen av denna. 
Arbetsordningen för styrelsen specificerar inte ytterligare det som anges 
i högskoleförordningen. Umeå universitets styrelse har fastställt ett antal 
strategiska mål gällande rekrytering och tillströmning av studenter.118 
Styrelsen avsätter även medel till en universitetsgemensam resurs för extra 
satsningar. 
Rektor ansvarar för att verksamheten bedrivs effektivt och enligt 
författning samt att de av styrelsen beslutade målen uppnås. Rektor är bland 
annat ansvarig för ekonomiska frågor av övergripande karaktär samt en rad 
frågor rörande grundutbildningen.119 Rektor beslutar om att inrätta och lägga 
ned utbildningsprogram, inrätta huvudområden på kandidat, magister- 
och masternivå och fastställa lokala regler för grundläggande behörighet 
till utbildning på grundnivå och avancerad nivå samt eventuella särskilda 
behörighetskrav.
113 Högskoleverket (2009c), s. 117.114 Högskoleverket (2009a), s. 63.115 Regleringsbrev för år 2009, universitet och högskolor m.m., bilaga 6. 
116 Totalt 1 621 helårsstudenter studerade på distans. Umeå universitets årsredovisning 2008, s. 34.117 Umeå universitet, Årsredovisning 2008, s. 25 och 27.118 Umeå universitet, Verksamhetsplan och budget 2009 Umeå universitet samt 
planeringsförutsättningar 2010–2015, beslutad 2008-11-20 (dnr 212-3843-08).
119 Umeå universitet, Rektors delegationsordning (dnr 103-4170-07).

Fakultetsnämnderna beslutar inom anvisade ramar om resursfördelning 
till institutioner och andra enheter inom sitt ansvarsområde. Fakulteten ska 
även fastställa en verksamhetsplan och verksamhetsberättelse för fakulteten, 
fastställa bokslut samt besluta om åtgärder vid över- eller underskott för 
fakulteten. 
6.2 Resursfördelning till grundutbildningenUmeå universitet har under senare år inte förändrat det 
lärosätesgemensamma systemet för resursfördelning till grundutbildningen. 
Fakulteterna använder olika system för att fördela medel inom respektive 
fakultet eller ansvarsområde. Den teknisknaturvetenskapliga fakulteten 
genomför för tillfället en förändring av sitt interna resursfördelningssystem. 
Umeå universitetet planerar att införa en ny redovisningsmodell för 
redovisning av gemensamma kostnader. Modellen baseras på det förslag 
som arbetats fram av Sverige universitets- och högskoleförbund.120 En ny 
modell förändrar inte automatiskt resursfördelningen till grundutbildningen, 
men universitetsledningen har i sammanhanget poängterat att 
den nya redovisningsmodellen inte ska resultera i högre uttag för 
universitetsgemensamma kostnader. 
6.2.1 Grundutbildningsanslagets fördelning till fakultetsnivåStyrelsen beslutar om grundutbildningsmedel till fakultetsnämnderna.121 
Styrelsen fastställer ett verksamhetsuppdrag, beslutar om ersättningsnivåer 
för de olika utbildningsområdena och fastställer takbelopp (ramar) per 
nämndområde för grundutbildningen samt ramar för gemensamma 
investeringar, lokalkostnader och gemensamma funktioner. 
Verksamhetsuppdrag reglerar de frågor som styrelsen anser vara extra 
viktiga att arbeta med under det kommande budgetåret. Ersättningen per 
helårsstudent är beslutad till samma nivå som de nationella nivåerna, 
men avdrag görs på central nivå för gemensamma investeringar och andra 
gemensamma satsningar. 
Styrelsens fördelning av anslagsmedel till nämnderna eller motsvarande 
utgår från de underlag som nämnderna lämnat tillsammans med 
utbildningsutfallet i förhållande till det av regeringen angivna takbeloppet.122120 Modellen finns beskriven i tidigare kapitel av föreliggande rapport. 
121 Umeå universitet, styrelseprotokoll 2006-11-13, 2007-11-16 och 2008-11-20. 
122 Umeå universitet, Verksamhetsplan och budget år 2008, s. 15 (dnr 212-4466-07).

Styrelsen har därtill beslutat om att avsätta extra medel till vissa 
språkämnen. Språkstödet finansieras solidariskt av övriga ämnen genom 
omfördelning av grundutbildningsanslaget. 
6.2.2 Universitetsgemensam förvaltningI de universitetsgemensamma funktionerna ingår kostnader för 
universitetsstyrelse och ledning, styrelsens och rektors strategiska resurs, 
förvaltningsenheter samt universitetsbibliotek och infrastruktur, till 
exempel IT och lokalvård. För de gemensamma kostnaderna används en 
fördelningsnyckel som definierar hur stort belopp av de gemensamma 
kostnaderna som ska belasta respektive fakultetsnämnds resurser. 
Styrelsens strategiska resurs finansierades 2008 till övervägande del 
genom forskningsanslag och uppgick totalt till 40 miljoner kronor. Från 
grundutbildningsanslagets finansiering av gemensamma funktioner togs 3,9 
miljoner kronor till styrelsens strategiska resurs. Den strategiska resursen 
används framför allt till strategiska satsningar för att utveckla forskningen. 
Därutöver avsattes 6 miljoner kronor till rektors strategiska resurs och även 
denna resurs används i huvudsak till forskningsstrategiska satsningar.123 
Kostnaden för biblioteket fördelas ut på fakulteterna. Fördelningen görs 
med hjälp av fördelningsnycklar fastlagda för varje fakultet. 
6.2.3 LokalerKostnaderna för lokaler är uppdelade i lokalkostnader som varje fakultet har i 
form av hyreskostnader och i gemensamma lokalkostnader såsom kostnader 
för universitetsbibliotek, förvaltningsenheter och universitetets museum. 
Grundutbildningens andel av de gemensamma kostnaderna fördelas genom 
fördelningsnycklar fastlagda för varje fakultet. 
6.2.4 Fakultetsgemensamma kostnaderFakulteterna gör avsättningar för fakultetsgemensamma kostnader. Dessa 
kostnader rör huvudsakligen fakultetsnämnd, kansli, och särskilda projekt.
123 Umeå universitet, Verksamhetsplan och budget år 2008 (dnr 212-4466-07).

6.3 UtbildningsplaneringUmeå universitet har ett utvecklingsprogram med koppling till universitetets 
vision. Denna vision ligger även till grund för universitetets årliga 
verksamhetsplan. Utbildningsstrategierna och målen för 2009−2012 
innebär att universitetet ska sträva efter att vara internationellt starkt 
men samtidigt vara regionalt förankrat. Universitetet ska behålla en 
studentvolym motsvarande cirka 16 000 helårsstudenter, vilket innebär 
att studentantalet inte ska expandera mer. Vidare vill lärosätet satsa på 
flexibla utbildningsformer, så kallad ”blended learning”, och garantera att 
utbildningsutbudet är balanserat med avseende på program och kurser.124 
Till dessa dokument ska tilläggas en universitetsgemensam 
handlingsplan som konkretiserar visionen i ett stort antal delprojekt. 
6.3.1 Processen för utbildningsplaneringFakulteterna vid Umeå universitet består av institutioner. Chef för respektive 
institution är en prefekt. 
Utbildningsplaneringen sker som en del av budgetprocessen 
vid universitetet. På lärosätesnivå finns en process för att utarbeta 
en budget och verksamhetsplan. Processen leder fram till beslut om 
en universitetsgemensam verksamhetsplan och budget inklusive 
resursfördelning. Som en del av detta arbete inkommer institutionerna till 
respektive fakultet med ett förslag på kursutbud, studentvolymer och budget. 
Fakulteten behandlar förslaget och för det vidare till central nivå.
6.3.2 Inrättande och avveckling av utbildningarUmeå universitet har en av rektor beslutad handläggningsordning som 
reglerar att inrätta, bjuda ut, ställa in, revidera eller avveckla utbildningar.125 
I handläggningsordningen fastställs att förslag för att inrätta program 
kan komma från en enskild lärare, en grupp av lärare, en institution eller 
ett programråd. Fakultetsnämnden tillstyrker eller avstyrker förslaget, och 
rektor fattar beslut om inrättande av program på basis av underlag med 
tillhörande kriterier.126 Förslag om att inrätta en kurs följer en liknande 
process med den skillnaden att institutionsnivån tillstyrker eller avstyrker 
124 Umeå universitet, Handläggningsordning och kriterier för att inrätta, bjuda ut, ställa in, revidera och 
avveckla utbildningar vid Umeå universitet, 2008-03-04,(dnr 102-864-08).
125 Umeå universitet, Handläggningsordning och kriterier för att inrätta, bjuda ut, ställa in, revidera och 
avveckla utbildningar vid Umeå universitet, 2008-03-04,(dnr 102-864-08). 
126 Underlaget ska underhålla förslag till utbildningsplan och examensbeskrivning samt en 
redogörelse där olika kriterier tas upp. Beslut om att inrätta program fattas senast 1 oktober inför 
start nästkommande hösttermin.

förslaget efter hörande av berörda programråd, och fakultetsnämnden 
fattar beslutet. Fastställande av programutbud beslutas av rektor efter 
förslag från programråd som tillstyrks av berörd fakultetsnämnd. För att 
fastställa utbud av kurser ska det komma ett förslag från institutionen, 
vilket tillstyrks eller avstyrks av institutionen efter hörande av programrådet. 
Fakultetsnämnden fastställer kursutbud efter hörande av programråd. 
Liknande procedurer förekommer vid revidering, inställande eller 
avveckling av program. Vid oenighet mellan olika nivåer reglerar ordningen 
att frågan lyfts till en högre nivå. Den humanistiska fakulteten har en 
handläggningsordning för utbildningsadministration som ytterligare 
specificerar handläggningsordningens instruktioner.1276.4 Uppföljning av verksamhet och ekonomi 
Uppföljningen av ekonomi och utbildningsutbud sker huvudsakligen på tre 
nivåer inom lärosätet. 
Institutionerna rapporterar till fakulteten minst tertialsvis om 
institutionens ekonomiska situation. Fakulteterna genomför regelbundet 
dialogträffar med sina institutioner om verksamhetsplanering och 
uppföljning. Fakulteterna rapporterar till lärosätets ledning om sitt 
ekonomiska utfall tre gånger om året och lämnar då också en årsprognos 
för ekonomi och studentvolym. Eftersom institutionsnivån i den nya 
redovisningsmodellen kommer att utgöra den lägsta kostnadsbäraren, blir 
det inte möjligt att bryta ner och redovisa kostnader för enskilda ämnen eller 
utbildningar. Universitetets ledning gör tertialuppföljningar av ekonomin 
och verksamhetsuppdragen till fakulteterna och de olika enheterna, gör 
tertialvisa uppföljningar av handlingsplanen samt lämnar en delårsrapport 
till universitetsstyrelsen. 
Ekonomin och utbildningsutbudet följs även upp genom budget och 
verksamhetsplaneringen samt genom ovan nämnda handläggningsordning 
för program och kursers fastställande. Universitetsledningen genomför 
dessutom uppföljningsdialoger med fakulteterna cirka tre gånger per 
år. Dialogerna har olika fokus, men tar sammantaget upp aspekter på 
fakulteternas mål och budget, verksamhetsuppdrag, återrapportering, 
ekonomi och fakultetens kvalitetssystem samt verksamhetsplan.128 
Däremot genomförs inga fakultetsöverskridande analyser över den 
interna resursfördelningens effekter på enskilda områden och utbildningar. 
På så sätt görs inga explicita kopplingar mellan resursfördelningen och 
utbildningsplaneringen. 
127 Handläggningsordning för utbildningsadministration vid humanistisk fakultet, 2009-08-10.128 Intern styrning och kontroll vid Umeå universitet,(dnr 102-5331-07); Planering och uppföljning inför 
år 2009 vid Umeå universitet, 2008-10-17.

6.5 Sammanfattande iakttagelserDetta avsnitt behandlar iakttagelser rörande lärosätets processer för resurs- 
och kostnadsfördelning, utbildningsplanering och uppföljning. 
Lärosätet inför under 2009 en intern redovisningsmodell för 
kostnadsfördelning, som avsätter medel till gemensamma funktioner baserat 
på kostnadsbärare på institutionsnivå. Modellen kommer emellertid inte att 
kunna generera information om kostnader på lägre nivå än institution, trots 
att där kan inrymmas en mångfald av ämnen, program och kurser. Sålunda 
kommer lärosätet varken på fakultets- eller ämnesnivå att systematiskt 
kunna följa kostnader för ämnen och utbildningar med skiftande 
förutsättningar. 
Lärosätets resursfördelning till olika utbildningsområden beslutas av 
styrelsen och följer i stort de nationella ersättningsnivåerna. Motivet är att 
de nationella nivåerna är accepterade, medan omfördelning skulle skapa 
motstånd och konflikter mellan fakulteter. Lärosätets beslut att stötta vissa 
språk med extra medel genom solidarisk finansiering från alla fakulteter 
utgör ett undantag. 
Vad gäller utbildningsplanering har ledningsnivån varit styrande på flera 
sätt. Efter det att styrelsen tagit ställning till en central översyn av lärosätets 
utbildningsutbud har lärosätet arbetat fram interna kriterier för att inrätta, 
revidera och avveckla utbildningar inom, men även mellan, fakulteter. Att 
beslut om program fattas av rektor illustrerar ledningsnivåns engagemang 
för utveckling av utbildningsutbudet i linje med lärosätets övergripande 
utbildningsstrategier. 
Lärosätets system för ekonomisk uppföljning är stegvis uppbyggt och 
fokuserar på utfall av studentvolymer i förhållande till takbelopp. Inom 
ramen för detta system är det positivt att ledningsnivån har inrättat en 
metod för uppföljning av utbildningar med få studenter och därmed risk 
för ekonomiska problem. Riksrevisionen noterar emellertid att systemet för 
att analysera resursfördelningens effekter för enskilda kurser och program 
inte är lika utvecklat och inte möjliggör fakultetsöverskridande analyser av 
resursindikatorer.129 
Riksrevisionen anser sammantaget att Umeå universitet i flera 
avseenden i sin resursstyrning förmår att kombinera ett proaktivt 
ledarskap med relativt självständiga fakulteter. Ovan har omnämnts 
exempel på detta. Samtidigt finns utvecklingsområden avseende bland 
annat kostnadsfördelning och lärosätesgemensam uppföljning av 
resursfördelningens effekter.
129 Inom lärosätet pågår ett arbete med att utveckla gemensamma nyckeltal för detta syfte.

7 Slutsatser och rekommendationerUnder senare år har inom högskolesektorn framförts farhågor om att 
resurserna i grundutbildningen är otillräckliga för att ge utbildning av 
god kvalitet. I tidigare utvärderingar har påtalats att lärosätenas interna 
resursstyrning kan utvecklas, bland annat vad gäller kopplingen mellan 
resurstilldelning och resultat. 
Uttalanden om brist på resurser behöver ställas i relation till lärosätenas 
förmåga att hantera tillgängliga resurser effektivt. Säkerställande av 
en effektiv verksamhet kräver enligt Riksrevisionen att lärosätena har 
ändamålsenliga processer för intern resurs- och kostnadsfördelning, 
utbildningsplanering och uppföljning. Med dessa utgångspunkter har 
Riksrevisionen granskat resursstyrningen vid universiteten i Göteborg, 
Karlstad och Umeå. Revisionsfrågan formulerades till: Har granskade 
lärosäten vidtagit åtgärder för att främja en effektiv resursanvändning i 
grundutbildningen? 
Granskningens övergripande slutsats är att de tre lärosätena i 
flera avseenden kan förbättra processerna för att säkra en effektiv 
resursanvändning. På lärosätesnivå saknas bland annat kunskap om vad 
olika utbildningar faktiskt kostar och hur tillgängliga resurser används. 
Vidare baseras inte resursfördelning till olika utbildningsområden på en 
samlad och uppdaterad analys av utbildningars förutsättningar. Därigenom 
försvåras ledningens förutsättningar att på ett välgrundat sätt fördela 
resurser till verksamheten. 
Genom Riksrevisionens undersökning av tre ämnen – fysik, sociologi 
och spanska – har information genererats om utbildningars faktiska 
resursanvändning. Undersökningen visar på möjligheten att, genom 
beräkningar av mått såsom intäkter, kostnader och undervisningsinsats, 
belysa de ekonomiska förutsättningarna för att genomföra olika utbildningar. 
Lärosätenas existerande system för planering och uppföljning medger inte 
beräkningar av detta slag.

7.1 Resurser för utbildning7.1.1 Stora skillnader i utbildningars resurserDe resursmässiga förutsättningarna för utbildning i fysik, sociologi 
och spanska vid de tre lärosätena skiljer sig åt i flera avseenden. Umeå 
universitet avviker från övriga lärosäten genom högre ersättning till 
institutionsnivån och genom en högre undervisningsinsats. 
Fysik har på lärosätena högst ersättningsnivå och vissa lärosäten tillför 
dessutom extra resurser till spanska. Det är i sig därför inte förvånande att 
undersökningen visar att fysik tilldelas mer resurser än spanska, som ges 
mer resurser än sociologi. 
Noterbart är att dessa skillnader mellan ämnen med olika 
ersättningsnivåer förstärks av avsättningar för kostnader ovanför 
institutionsnivån. En förklaring till detta är att lärosätenas uttag för 
gemensamma kostnader sker efter studentvolymer och personal. För 
fysik återstår i medeltal 63 procent av bruttoersättningen efter avdrag 
för gemensamma kostnader på lärosätesnivå och fakultetsnivå. Den 
motsvarande andelen för spanska varierar mellan 48 och 78 procent 
beroende på lärosäte. För sociologi är andelen cirka 40 procent. Fysikämnet 
har därmed netto från 39 000 upp till 53 000 kronor per helårsstudent att 
fördela på lärarkostnader, medan spanska har 15 000–26 000 kronor och 
sociologi drygt 13 000 kronor. 
Riksrevisionens undersökning omfattar kurser i ämnena från grundkurs 
till kandidatnivå, totalt 90 högskolepoäng. I faktisk undervisningstid är 
utfallet drygt 10 timmar per vecka i fysik och mellan fyra och sex timmar i 
sociologi och spanska. Genom undersökningen framkommer dessutom 
att vid fem av nio undersökta utbildningar är institutionens genomsnittliga 
intäkt inte tillräcklig för att täcka kursernas lärarkostnader. Resultatet är 
inte väntat eftersom de utvalda utbildningarna utgör kärnan i ämnenas 
kursutbud. 
7.1.2 Flexibel resursfördelning med för- och nackdelarUndersökningens resultat behöver samtidigt tolkas utifrån respektive 
utbildnings organisatoriska sammanhang. De undersökta utbildningarna 
utgör alla och var för sig en del i en större institution där också andra 
utbildningar eller ämnen ingår. Ämnet spanska ingår i storinstitutioner med 
upp till 15 språk; fysikerprogram ges vid två av lärosätena inom samma 
institution som civilingenjörsutbildning; sociologiinstitutioner utbildar även 
socionomer eller personalvetare. Ämnets organisatoriska omgivning och 
andra ämnens ekonomi spelar således stor roll för institutionens samlade 

förutsättningar. Att kostnaderna för kärnkurser överstiger intäkterna är en 
följd av institutionsledningens beslut att prioritera och omfördela medel 
inom institutionen. Därmed kan olönsamma, men kanske strategiskt viktiga, 
utbildningar fortsätta att ges så länge andra ämnen inom institutionen 
genererar överskott. 
En flexibel resursfördelning mellan kurser och ämnen inom institutionen 
kan innebära fördelar, eftersom den möjliggör fördelning av resurser efter 
behov. Samtidigt riskerar de lokala prioriteringarna att ge bieffekter. En 
möjlig följd är att kursutbudet domineras av populära breddkurser med 
syftet att finansiera kärnkurser med mycket få studenter. Vidare kan ett 
flexibelt system möjliggöra samläsning mellan ämnen eller inriktningar, men 
om samläsning är framtvingad av ekonomiska skäl finns risk att respektive 
ämnes identitet och särskilda behov förbigås. Det finns därtill en risk att 
ekonomiskt svaga kurser eller ämnen med litet studentunderlag döljs i ett 
större ekonomiskt sammanhang. 
Det kan finnas goda motiv för att ge kurser med svag ekonomisk 
bärkraft, men då bör de ekonomiska förutsättningarna vara kända och 
förankrade hos högre nivåer inom lärosätet. I annat fall kan följden bli att 
utbildningsutbudet inte omprövas i tillräcklig omfattning. Om lärosätet 
dessutom saknar transparenta system för att återrapportera institutioners 
resultat till fakultets- och lärosätesnivå, försvåras möjligheten att säkerställa 
en effektiv resursanvändning. 
7.2 Lärosätenas resursstyrning7.2.1 Resursfördelning mellan utbildningar omprövas sällan 
Högskolans ledning är ansvarig för verksamheten i dess helhet och för 
att de tillgängliga resurserna utnyttjas effektivt. Riksdag och regering 
har bland annat anfört att lärosätena vid behov måste kunna fatta beslut 
om omfördelning av resurser mellan utbildningsområden med olika 
ersättningsnivåer. Det innebär att lärosätesledningarna har ett ansvar för att 
aktivt överväga intern omfördelning. 
Granskningen visar att de tre lärosätena endast i begränsad omfattning 
har tagit initiativ till att ompröva den resursfördelning som följer av de 
nationella ersättningsnivåerna. Omfördelning mellan utbildningsområden 
har förekommit endast till språkområdet vid universiteten i Göteborg 
och Umeå.130 I Karlstad sker viss omfördelning mellan fakulteter genom 
130 Göteborgs universitet har inför 2010 beslutat att omfördela medel till de utbildningsområden 
med lägst nationell ersättningsnivå. Beslutet grundas på data om undervisningstid som tagits 
fram av studentkåren vid universitetet.

att ekonomiskt svaga fakulteter periodvis kan tillåtas gå med mindre 
ekonomiskt underskott. 
Lärosätenas ledningar har olika motiv rörande omfördelning av resurser 
mellan utbildningsområden. Medan Göteborgs universitet nyligen har tagit 
initiativ till ökad omfördelning, hänvisar universitets ledning i Karlstad 
till att konkurrens visavi andra lärosäten inte medger omfördelning annat 
än undantagsvis. I Umeå bedömer ledningen att nuvarande fördelning är 
så pass förankrad att avsteg från de nationella nivåerna skulle möta stort 
motstånd internt. 
Den omfördelning mellan utbildningsområden som trots allt 
förekommer vid de tre lärosätena utgår inte från någon samlad eller 
uppdaterad information om utbildningars faktiska resursanvändning. 
Det saknas överlag underlag som belyser resursstyrningens effekter på 
till exempel undervisningsinsats, lärartäthet och lärarkompetens. Sådan 
kunskap skulle medge en mer aktiv prövning av omfördelning mellan 
lärosätets olika utbildningar. Samtidigt innebär lärosätenas praxis gällande 
klassificering av kurser att en viss intern omfördelning av resurser sker. 
7.2.2 Redovisningssystemen synliggör inte kostnader för enskilda utbildningarFör att ledningen ska kunna avgöra om grundutbildningen bedrivs effektivt 
behöver verksamhetens kostnader synliggöras genom redovisning där 
olika delar av verksamheten bär sina egna kostnader. Därigenom skapas en 
rättvisande och transparent redovisning, vilket skapar beslutsunderlag för 
mer aktiva resursprioriteringar. Vid lärosätena pågår utveckling av interna 
modeller för att fördela kostnader på institutionsnivå. Karlstads universitet 
redovisar kostnader ner till ämnesnivå. 
Även med införande av nya modeller finns emellertid risk att 
redovisningen förblir alltför aggregerad för att möjliggöra analyser av 
kurser och utbildningsprogram. Detta eftersom verksamheten vid en 
institution eller ett ämne kan bestå av en mångfald av kurser och program, 
vilka dessutom kan vara institutions- eller fakultetsöverskridande. Att 
enskilda kurser och ämnen inom samma institution bedrivs med skilda 
villkor framkommer genom Riksrevisionens undersökning av tre ämnen. 
Riksrevisionen ser därför ett behov av att överväga redovisningssystem som 
tydligare synliggör dylika skillnader mellan olika utbildningar. Detta kan röra 
sig om utbildning med skiftande syften, såsom enstaka kurser eller hela 
utbildningsprogram, eller om olika utbildningsformer alternativt utbildningar 
med skiftande studentunderlag.

7.2.3 Ledningens beslutsunderlag behöver förbättrasUtbildningsplanering och uppföljning av verksamhet och ekonomi bör vara 
nära sammankopplade för att uppföljningen ska kunna generera relevant 
underlag för kommande planering och resursfördelning. Lärosätets ledning 
ansvarar för att besluta i viktigare frågor om verksamhetens övergripande 
inriktning och om den interna resursfördelningen och dess uppföljning. 
Vid de tre lärosätena fattar ledningsnivån beslut om fakulteternas 
övergripande inriktning och ekonomiska ramar. Det innebär framförallt 
beslut om fakulteters utbildningsuppdrag i termer av helårsstudenter och 
helårsprestationer, liksom uppföljning av fakulteters ekonomiska utfall. I 
Umeå beslutar ledningsnivån därtill om förändringar i programutbudet 
enligt fastställda kriterier. Vid samtliga tre lärosäten förekommer dessutom 
exempel på att ledningen genom dialog och andra former av informell 
styrning påverkar fakulteternas utbildningsutbud genom att i särskilda 
fall styra på ämnesnivå. Den generella principen är dock en omfattande 
delegering till fakulteterna, vilket motiveras utifrån principen att beslut 
bör fattas på den nivå som känner verksamheten bäst och därmed 
har förmåga att anpassa inriktningen efter studenters efterfrågan och 
arbetsmarknadens behov. Det vore inte heller vare sig rimligt eller praktiskt 
möjligt för lärosätets ledning att, annat än i särskilda fall, detaljstyra 
utbildningsutbudet. 
Samtidigt innebär det decentraliserade genomförandet och den relativt 
begränsade verksamhetsuppföljningen att ledningen behöver utveckla 
sina metoder för att säkerställa att resurserna används effektivt och 
ändamålsenligt. En institution eller ett ämne kan omsätta tiotals miljoner 
kronor och anordna en mängd utbildningar med skiftande förutsättningar. 
Genom Riksrevisionens undersökning av nio utbildningar framkommer 
institutionsintern omfördelning efter interna bedömningar, men 
omfördelningen syns inte i institutionens samlade budget. Detta innebär att 
högre nivåer inom lärosätet svårligen kan få en uppfattning om under vilka 
ekonomiska och verksamhetsmässiga förutsättningar enskilda utbildningar 
bedrivs. När dessutom olika fakulteters återrapportering skiljer sig åt i 
struktur och innehåll försvåras ledningens förmåga att göra en samlad 
analys i förhållande till lärosätets kort- och långsiktiga utbildningsstrategier. 
Riksrevisionen ser ett betydande behov av att utveckla 
lärosätesgemensamma system för uppföljning av verksamhet och ekonomi. 
Att den information som lärosätenas ledning hittills erhållit inte har 
tillgodosett behovet av sammanställd information indikeras av respektive 
lärosätes ambitioner att utveckla lärosätesgemensamma nyckeltal för 
uppföljning. Resultatet av sådan uppföljning och utvärdering skulle kunna 
förbättra såväl ledningens som fakultetsnämndernas resursfördelning och 
planering av grundutbildningen.

7.2.4 Ledningen bör ta en mer aktiv roll i resursstyrningen 
De omfattande frihetsgrader som lärosätena förfogar över i det nationella 
systemet för resurstilldelning har av lärosätesledningarna inte i motsvarande 
grad tagits till vara i form av aktiv resursstyrning. Trots att de tre granskade 
lärosätena skiftar i storlek och utbildningsprofil är formerna för intern 
resursstyrning påtagligt lika. 
Den information om hur resurser används i grundutbildningen som 
sammanställs på lärosätesnivå ger inte en samlad bild av under vilka 
resursmässiga villkor utbildningar faktiskt bedrivs. Diskussioner om 
resursbrist som hotar grundutbildningens kvalitet riskerar därmed att föras 
utan underbyggda analyser av hur mycket studenter i en viss utbildning 
faktiskt kostar. Ökad kunskap om utbildningens kostnader vid lärosätena 
kan därtill utgöra en grund för regeringen att aktivt pröva resurstilldelningen 
inom ramen för det nationella systemet. Riksrevisionen bedömer därför att 
det finns behov av att lärosätesledningarna utvecklar en mer aktiv roll i sin 
resursstyrning.
7.3 Riksrevisionens rekommendationerRiksrevisionen rekommenderar de tre lärosätena att stärka sin resursstyrning 
av grundutbildningen och därmed skapa förutsättningar för en mer effektiv 
resursanvändning genom att• redovisa kostnader på en nivå som visar hur resurser används och vad 
utbildningar kostar• utveckla den interna uppföljningen av resursanvändningen, både för 
att tillgodose behov av lärosätesgemensamma beslutsunderlag och för 
att möjliggöra en bättre information till regeringen om 
grundutbildningen.

Referenser 
Offentligt tryckBudgetproposition, 2006/07:1–2009/10:1 utg.omr. 16.
Dir. 2004:49 Resurstilldelningssystemet för grundläggande 
högskoleutbildning.
Förordning (2000:605) om årsredovisning och budgetunderlag.
Förordning (2007:603) om intern styrning och kontroll.
Högskoleförordning (1993:100).
Högskolelag (1992:1434).
Lag (1996:1059) om statsbudgeten.
Myndighetsförordning (2007:515).
Proposition 1992/93:169 om högre utbildning för ökad kompetens.
Proposition 1995/96:220 Lag om statsbudgeten. 
Proposition 1996/97:141 Högskolans ledning, lärare och organisation. 
Proposition 2001/02:15 Den öppna högskolan.
Regleringsbrev för universitet och högskolor, bilaga 3 år 2006−2008, bilaga 5 år 
2006−2008, bilaga 10 år 2006−2008, bilaga 4 år 2009, bilaga 6 år 2009 samt 
bilaga 11 år 2009.
Regleringsbrev för universitet och högskolor, gemensamma bestämmelser och 
bilaga 1 år 2006–2009.
Riksdagens revisorer (2000) Resursanvändningen inom högskolans 
grundutbildning. Rapport 2000/01:4.
Riksdagsskrivelse 1992/93:363.
Riksdagsskrivelser 2001/02:98, 2001/02:99, 2001/02:100.
Riksrevisionen (2005) Lärares arbetstider vid universitet och högskolor – planering 
och uppföljning. 2005:21. Dnr 31-2004-1361.

Riksrevisionsverket (2003) Resursstyrningen inom högskolan. Hur hanterar 
högskolorna en vikande efterfrågan? Rapport 2003:13.
SOU 2005:48 Ett utvecklat resurstilldelningssystem för högskolans 
grundutbildning. Delbetänkande från Resursutredningen. 
SOU 2007:81 Resurser för kvalitet. Slutbetänkande från Resursutredningen.
Utbildningsutskottets betänkande 1992/93:UbU14 Grundläggande 
högskoleutbildning. 
Utbildningsutskottets betänkande 1997/98:UbU12 Högskolefrågor.
Utbildningsutskottets betänkande 2001/02:UbU4 Högskolan. 
Tryckta källorAndrén, C.-G. (2009) Högsta kvalitet – hur når man det i utbildningen? 
En studie om användningen av anslaget till grundläggande utbildning i 
ämnet historia vid Lunds universitet.
Gustafsson, J.-E. och Myrberg, E. (2002) Ekonomiska resursers betydelse för 
pedagogiska resultat. Skolverket. 
McKinsey & Co (2009) Analyse af universiteternes og 
sektorforskningsinstitutionernes finansiering og organisering.
Stening, Anders (2005) Försöksverksamhet med ändrad organisation inom 
högskolan. Utbildnings- och kulturdepartementet. 
Sveriges universitets- och högskoleförbund (2007), Redovisning av indirekta 
kostnader vid universitet och högskolor. Rapport. 
Publikationer utgivna av HögskoleverketHögskoleverket (2007) Hur har det gått? En slutrapport om Högskoleverkets 
kvalitetsgranskningar åren 2001–2006. Rapport 2007:31 R.
Högskoleverket (2008) Universitet och högskolor − Högskoleverkets årsrapport 
2008. Rapport 2008:19 RHögskoleverket (2009a) Högskolans ekonomi 1997−2007 – vad har hänt? 
Rapport 2009:3 R.
Högskoleverket (2009b) Granskning av kvalitetsarbetet vid nio lärosäten. 
Rapport 2009:5 R.
Högskoleverket (2009c) Universitet & högskolor – Högskoleverkets årsrapport 
2009. Rapport 2009:12 R. 

Göteborgs universitetAnslagsfördelning och kostnadsdebitering för budgetåret 2008. Dnr B1 1800/07.
Förändring för kvalitet och förnyelse. Forsknings- och utbildningsstrategier 
2009−2012. Dnr G 11 1331/07Göteborgs universitets beslutsordning. Dnr A 10 1441/06.
Handelshögskolans kansli. Fakultetsnämndens protokoll bilaga 1 2008-11-10. 
Universitetsstyrelseprotokoll. Sammanträde 2006:05. 2006-09-28.
Universitetsstyrelseprotokoll. Sammanträde 2007:3. 2007-06-07.
Universitetsstyrelseprotokoll. Sammanträde 2008:3. 2008-06-12.
Universitetsstyrelseprotokoll. Sammanträde 2008:5. 2008-10-23.
Universitetsstyrelseprotokoll. Sammanträde 2008:6. 2008-12-18.
Universitetsstyrelseprotokoll. Sammanträde 2009:3. 2009-06-10.
Universitetsstyrelseprotokoll. Sammanträde 2009:5. 2009-10-15.
Verksamhetsuppdrag 2009. Dnr A 1800/08.
Årsredovisning 2008. 
Karlstads universitetArbets- och beslutsordning vid Karlstads universitet. 2009-04-09. 
Dnr C2009/120.
Beslutsförslag till universitetsstyrelsen. Resursfördelningsmodellen. 
Dnr C2006/293.
Ny ersättningsmodell för 2006 och framåt. Dnr C2004/442. 
Rektorsbeslut. Förändring av intern resurstilldelningsmodell. Dnr C2009/306.
Rektorsbeslut. Lokala uppdrag för 2008. Dnr C2008/44.
Rektorsbeslut. Lokala uppdrag för 2009 och Kompletteringsbeslut lokala 
uppdrag för 2009. Dnr C2009/85.
Strategi för Vision 2015.
Universitetskansliet (2009) Intern resultatredovisning för grundutbildningen 
2008 vid Karlstads universitet. 2009-03-26.
Universitetsstyrelseprotokoll 2007-09-24−25.

Utvärdering av internt resursfördelningssystem vid Karlstads universitet 2007. 
Dnr C2006/293.
Verksamhetsplan för Karlstads universitet 2006−2009.
Årsredovisning 2008. 
Umeå universitetHandläggningsordning och kriterier för att inrätta, bjuda ut, ställa in, revidera 
och avveckla utbildningar vid Umeå universitet. 2008-03-04. Dnr 102-864-08.
Humanistiska fakulteten (2009) Handläggningsordning för 
utbildningsadministration vid humanistisk fakultet. 2009-08-10. 
Intern styrning och kontroll vid Umeå universitet. Dnr 102-5331-07.
Planering och uppföljning inför år 2009 vid Umeå universitet. 
Rektors delegationsordning för Umeå universitet. Dnr 103-4170-07.
Umeå universitet (2008) Verksamhetsplan och budget 2009 Umeå universitet 
samt planeringsförutsättningar 2010−2015. Dnr 212-3843-08.
Universitetsstyrelseprotokoll 2006-11-13.
Universitetsstyrelseprotokoll 2007-11-16.
Universitetsstyrelseprotokoll 2008-11-20. 
Utbildnings- och forskningsstrategier vid Umeå universitet avseende perioden 
2009−2012. 
Årsredovisning 2008. 

Bilaga Metod för undersökning av 
resursanvändning på ämnesnivåDenna bilaga redovisar metoden för Riksrevisionens undersökning av 
grundutbildningens resursanvändning i tre ämnen. Resultaten presenteras 
i termer av intäkter, kostnader och undervisningsinsats i kapitel 3. 
Undersökningens syfte har varit att undersöka hur resursanvändningen 
inom grundutbildningen går till i praktiken. 
Beräkningen har genomförts i flera steg. Ämnena fysik, sociologi 
och spanska vid universiteten i Göteborg, Karlstad och Umeå har för 
undersökningen valts ut av Riksrevisionen. Tillsammans med företrädare 
för respektive ämne vid lärosätena har valts kurser på grundnivå från 
vårterminen och höstterminen 2008. Lärosätena har därefter inkommit 
med primärdata som sammanställts av Riksrevisionen. Lärosätena har 
underhand givits tillfälle att förtydliga, komplettera och faktagranska data. 
Urval av kurserAmbitionen har varit att följa en normalstudents utbildningsväg i ämnet från 
den inledande kursen till kandidatexamen, det vill säga 1–90 högskolepoäng 
(hp), motsvarande den gamla A–C-nivån.131 Undersökningen omfattar 
kurser om 30 högskolepoäng som gavs budgetåret 2008, våralternativt 
höstterminen. I urvalet ingår kärnkurser på helfart dagtid. Dessa kurser 
utgör kärnan i utbildningsutbudet och är etablerade inom lärosätet. 
Fokuset på klassiska kurser gör dessutom att kursurvalet vid lärosätena 
är förhållandevis likt, vilket ökar relevansen av jämförelser. I det fall 
utbildningen vid ett lärosäte innehåller valfria delkurser, har de kurstillfällen 
med flest registrerade studenter valts ut. Flest registrerade studenter (för 
fysik: programstudenter) har även varit urvalsgrund för de kurser som under 
2008 gavs både vår- och hösttermin. 
Inom respektive ämne vid de tre lärosätena ingår huvuddelen av 
kurserna i en obligatorisk studiegång upp till 90 högskolepoäng. Följande 
kurser i urvalet avviker i något avseende:
131 Motivet för att inte inkludera utbildning på avancerad nivå i beräkningarna var att 
Bolognareformen från den 1 juli 2007 av grundläggande högskoleutbildning var relativt nära i tid. 
Det innebar att utbildningsutbudet på avancerad nivå 2008 fortfarande var i en etableringsfas. 

• Samtliga fysikutbildningar har två till tre kurser som är valbara inom 
programmets olika inriktningar. 
• På fysik i Göteborg ingår endast 25 hp på A-nivå. Aggregerade data 
för A-nivån har multiplicerats med 1,2 i syfte att uppnå jämförbarhet med 
30-poängskurser vid övriga lärosäten. 
• I sociologi i Göteborg ges en valbar kurs om 15 hp och Umeåstudenterna 
väljer på C-nivå mellan kvalitativ och kvantitativ metod. 
• I spanska har Göteborg en valfri kurs om 15 hp på C-nivå, medan övriga 
lärosäten har ett fixerat kurspaket. 
• I Göteborg ges två grundkurser i spanska. Beräkningarna baseras på ett 
medelvärde av dessa kurser. 
• I spanska i Karlstad ges inte någon uppsatskurs på C-nivå. 
DatainsamlingBeräkningarna på ämnesnivån baseras på primärdata från de granskade 
lärosätena. 
A) Från ämnesnivån har uppgifter upp ”normalutbildningar” 
sammanställts av Riksrevisionen i en gemensam tabellmall. Lärosätena har 
löpande kompletterat och faktagranskat alla data. 
B) Från lärosätesnivå med kompletteringar från ämnesnivån har 
uppgifter om ämnets intäkter från lärosätet och fakulteten samt avdrag för 
gemensamma lokal- och driftskostnader sammanställts i en särskild tabell. 
Nedan visas vilka uppgifter som har insamlats, hur de har 
sammanställts samt hur de har använts som grund för beräkningar. 
Tabell A: Uppgifter inhämtade från ämnesnivå
OmrådeUppgifterSammanställningStudenter och 
undervisningUppgifter oma) kursens namn, kod, nivå, termin och 
omfattning i hpb) planerat och utfall antal 
helårsstudenter och helårsprestationer 
samt antal undervisningstimmar på 
olika undervisningsmoment.
Riksrevisionen med 
hjälp av kursplan, 
budgetunderlag med 
utbildningsplanering, 
LADOK-utdrag och 
kursschema.
Kostnad för 
ämnesgemensam 
personalPersonals andel av årsarbetstid till 
grundutbildning samt lön inkl. lokalt 
kostnadspåslag eller sociala avg.
Lärosätet genom 
uppskattning.
Kostnad för 
undervisande lärareLön; ersättning i timmar på respektive 
kurs; tid för kompetensutveckling som 
finansieras med grundutbildningsmedel.
Riksrevisionen 
med hjälp av 
tjänstgöringsplaner och 
lönelistor.
Kostnad för lokaler Timpris på bokningsbara lokaler som 
använts på kursen.
Riksrevisionen med 
hjälp av lärosätets 
interna taxa för 
debitering av lokaler.
Övriga 
kursrelaterade 
kostnaderTill exempel arvoderad gästlärare och 
skrivvakt.
Lärosätet genom 
uppskattning.



Tabell B: Uppgifter inhämtade från lärosätesnivå
OmrådeUppgifterSammanställningFördelning av 
grundutbildningsmedel från lärosätesnivå till 
ämnesnivåLärosätets fördelning av ekonomiska 
ramar till ämnesnivå via avdrag för 
lärosätes- och fakultetsgemensamma 
kostnader samt uppgift om budgeterat 
antal helårsstudenter.
Lärosätet i 
tabellmall. Uppföljt av 
Riksrevisionen.
Ämnets del av 
institutionsgemensamma 
kostnaderÄmnets andel av institutionens eller 
avdelningens gemensamma kostnader 
för löner, lokaler, drift, avskrivningar 
och övrigt. 
Lärosätet i vissa fall och 
Riksrevisionen med hjälp 
av lärosätet i vissa fall.

All inhämtad information i tabell A har inte varit ändamålsenlig att 
använda i beräkningarna. Detta gäller uppgifter om kostnad för lokaler 
eftersom lärosätenas skiftande modeller för lokaldebitering inte möjliggjort 
rättvisande jämförelser. Lokalkostnad dras i beräkningarna av innan 
ämnet erhåller den totala intäkten för grundutbildning. På grund av olika 
redovisning från lärosätena har vi inte heller kunnat sammanställa data 
om övriga kursrelaterade kostnader på ett sådant sätt att jämförelserna blir 
rättvisande. 
I det följande redovisas metoden för sammanställning av data enligt den 
ordning i vilken beräkningarna presenteras i kapitel 3: intäkter, lärarkostnader 
och undervisningsinsats. 
Ämnets intäkter för utbildningSamtliga uppgifter om intäkter är budgeterade siffror för 2008. Motivet för 
att använda budget i stället för utfall är att budgeten låg till grund för ämnets 
planering av utbildningen.. 
Uppgifter om intäkter på ämnesnivå har inhämtats genom direkt 
förfrågan till Riksrevisionens kontaktperson vid lärosätet. De inkomna 
uppgifterna har vid behov kompletterats genom direkta kontakter med 
ekonomiadministratörer på ämnes- eller fakultetsnivå. På grund av skiftande 
organisations- och redovisningssystem vid lärosätena har det inte inom 
denna undersökning varit möjligt att mellan lärosäten jämföra storleken på 
de gemensamma avsättningar som kommer studenter indirekt till godo, till 
exempel bibliotek och studentcentrum. 
Inom en institution eller ett ämne finns andra direkta kostnader än 
lärarkostnader, till exempel förbrukningsmaterial, skrivvakt vid examination 
eller avskrivningar av utrustning. Dessa kostnader redovisas som avdrag per 
HST för institutionsgemensamma kostnader för drift och lokaler. Kostnaden 
per helårsstudent är beräknad genom att totalkostnaden har dividerats med 
antalet helårsstudenter i ämnet. 

Förutom undervisande och forskande lärare finns vid ett ämne 
ledningsfunktioner och administrativ personal, exempelvis prefekt, 
studierektor, ämnesföreträdare, institutionsadministratör, studievägledare 
och IT-personal. Placeringen av dessa personalkategorier varierar mellan 
och inom lärosäten.132 Dessa funktioner avsätter en del av sin arbetstid till 
grundutbildning i ämnet och ska därför belasta ämnets intäkter i proportion 
till tjänstgöringen. För undersökningen har från lärosätena efterfrågats 
omfattningen av de institutionsgemensamma funktionernas kostnad på 
grundutbildningen i ämnet. Med hjälp av lönelistor har Riksrevisionen 
räknat ut respektive funktions kostnad på grundutbildningen totalt och 
per helårsstudent. Exempelvis har en prefekt med en årslön på en miljon 
kronor som lägger 15 procent av sin tid på grundutbildningen i ämnet 
debiterat ämnet 150 000 kronor för samtliga helårsstudenter. Kostnaden per 
helårsstudent för all institutionsgemensam personal är beräknad genom att 
totalkostnaden divideras med antalet helårsstudenter i ämnet. 
LärarkostnaderKostnaderna för lärare (kLä.) exklusive tid för kompetensutveckling beräknas 
enligt formeln nedan. (Lä) betecknar det totala antalet lärare. Årsarbetslönen 
inkluderar ett lokalt lönekostnadspåslag, men inte eventuella ersättningar för 
semester, övertid, resor eller dylikt. 
timmar årsarbetstid för lärare (i)
timmar läraren (i) tilldelas för kursen i tjänsteplan* årsarbetslön lärare (i)kLälä=ilLärare som tjänstgör på grundutbildningen har ofta timmar avsatta för 
egen kompetensutveckling som bland annat syftar till att säkerställa 
utbildningens forskningsanknytning. Till detta kan komma tid för 
institutionstjänstgöring inom grundutbildningen. Såväl kompetensutveckling 
som eventuell institutionstjänstgöring ska i dessa fall finansieras med 
grundutbildningsmedel. Lärarnas tid för kompetensutveckling varierar av 
många olika orsaker mellan och inom lärosäten och inom ämnen. Bland 
de 167 lärare som tjänstgjorde på kurser i denna undersökning varierade 
kompetensutvecklingstiden mellan noll och 31 procent av en heltidstjänst. 
Riksrevisionen har med hjälp av tjänstgöringsplaner, och i vissa fall 
med hjälp av ämnesföreträdare, tagit fram kompetensutvecklingstiden för 
samtliga lärare i undersökningen. Därefter har till varje kurs tillfogats en 
proportionell andel av de medverkande lärarnas kompetensutvecklingstid. 
132 Exempelvis är IT-personal anställd centralt vid Karlstads universitet, medan IT-personalen 
avlönas på institutionsnivå vid Umeå universitet.

Det följande exemplet illustrerar detta: En lärare med 1 700 årsarbetstimmar 
undervisar 120 timmar på en specifik kurs och 1 410 timmar på övriga kurser, 
medan 170 timmar är kompetensutvecklingstid. Kompetensutvecklingstiden 
utgör 10 procent av årsarbetstiden och ska proportionellt finansieras av 
övriga 90 procent av årsarbetstiden. Det innebär att kursen som utgör 
120 timmar av återstående 1 530 timmar årsarbetstid ska finansiera 
120/1 530 = 7,8 procent av kompetensutvecklingstiden. Av 170 timmar 
kompetensutvecklingstid ska kursen således finansiera 13,3 timmar. Totalt 
belastar denne lärare då kursen med 133 timmar (120+13). 
UndervisningsinsatsResursanvändning i termer av undervisningsinsats redovisas som 
undervisning i timmar per helårsstudent. Redovisningen åsyftar de timmar 
som varje enskild student har mött lärare i en schemalagd aktivitet eller i 
en utanför schemat överenskommen undervisningssituation. Till exempel 
räknas här ett lektionstillfälle om två timmar som två timmars undervisning, 
oavsett antalet studenter eller lärare på plats. Som undervisningstimmar 
räknas 
• lärarledda moment, vilka i kursschemat har benämnts föreläsning, 
räkneövning, seminarium, laboration och dylikt 
• handledning av arbete i grupp eller uppsats 
• övrig schemalagd lärarledd tid, exempelvis kursintroduktion, 
biblioteksgenomgång eller studiebesök. 
Omfattningen av handledningen har inte framgått av schemat. Eftersom 
lärosätena har uttryckt att det är svårt att uppskatta antalet timmar har i 
beräkningen och för samtliga utbildningar antagits att det ges 10 timmars 
handledning för en kandidatuppsats. Kategorin ”övrig tid” förekommer 
i begränsad utsträckning och utgör mindre än en procent av de totala 
kursaktiviteterna. 
Examination på kursen ingår inte i beräkningen av undervisningstid då 
undersökningen endast inkluderar undervisning i form av direkta möten 
mellan studenter och lärare. Avgörande skäl för denna avgränsning är 
följande: 
a) Examination kan genomföras löpande inom ordinarie schema, 
till exempel vid litteraturseminarier eller i form av hemarbete. Sådan 
examination skulle därför missgynnas visavi exempelvis salstentamina. 
b) Det är inte givet att kunskapstest såsom salstentamina ska 
klassificeras som och likställas med övrig undervisning. 

Redovisningen av undervisningsinsatser görs dels som totalt antal 
timmar oavsett klasstorlek, dels som andel undervisning med färre än 15 
studenter. Uppdelningens syfte har varit att på kurser med ett stort antal 
studenter identifiera undervisningsmoment som bedrivs i mindre grupp. 
Detta eftersom antalet lärartimmar totalt behöver ökas om undervisning ska 
ske i små grupper och givet att en kurs har en fast resursram kan lärosätet 
välja att prioritera det totala antalet timmar eller smågruppsundervisning. I 
Riksrevisionens beräkningar används ”färre än 15 studenter” som brytpunkt 
för en liten undervisningsgrupp. En alternativ indelning hade varit att 
kategorisera undervisningen i olika typer, eftersom lärosäten använder 
olika benämningar. Till exempel kan den terminologiska gränsen mellan 
föreläsning och seminarium skilja sig. En terminologisk indelning avslöjar 
heller ingenting om nedlagda resurser om hänsyn inte samtidigt tas till 
antalet studenter som deltar vid undervisningstillfället. Det är dessutom 
inte säkert att ett schema ger en rättvisande bild av en kurs uppläggning, 
eftersom antalet studenter sannolikt har inverkan på undervisningens 
uppläggning, oavsett kategorisering i schema.133133 Det hade varit önskvärt att utveckla ett mer avancerat mått på lärartäthet per student och 
undervisningstillfälle. Tid med och närhet till lärare i undervisningen är sannolikt en faktor 
som borde beaktas för ett rättvisande mått på utbildningens omfattning. Man skulle i detta 
avseende anta att studentens utbyte med läraren minskar för varje tillkommen student i klassen 
och att marginalutbytet är logaritmiskt avtagande med antalet studenter. Ett sådant antagande 
har emellertid varken kunnat styrkas eller vederläggas i tillgänglig forskning eftersom 
pedagoger inte har uppmärksammat frågan. Viss forskning finns inom skolområdet, men den 
är inte entydig vad gäller effekter av exempelvis klasstorlek. Se Gustafsson & Myrberg (2002) för 
en litteraturgenomgång.


