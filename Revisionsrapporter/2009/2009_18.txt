RiR 2009:18
IT-investeringar över 
gränserna

Riksrevisionens logotyp

ISBN 978 91 7086 191 8RiR 2009:18Tryck: Riksdagstryckeriet, Stockholm 2009

För kännedom:
Försäkringskassan 
Statens JordbruksverkKronofogdemyndigheten 
SjöfartsverketKustbevakningen 
SkatteverketLantmäteriet 
TullverketLänsstyrelserna 
VägverketTill regeringenFinansdepartementetDatum: 2009-11-23Dnr: 31-2009-0098
IT-investeringar över gränserna

Riksrevisionen har granskat vad som medför att angelägna IT-investeringar 
i myndighetssamverkan inte genomförs och vilka konsekvenser detta får, 
bland annat för utvecklingen av e-förvaltningen. Resultatet av granskningen 
redovisas i denna granskningsrapport. 
Företrädare för Regeringskansliet, granskade myndigheter och övriga 
omnämnda myndigheter och organisationer har fått tillfälle att faktagranska 
och i övrigt lämna synpunkter på utkast till rapport. 
Rapporten överlämnas till regeringen i enlighet med 9 § lagen 
(2002:1022) om revision av statlig verksamhet m.m. Rapporten överlämnas 
samtidigt till Riksrevisionens styrelse. 
Rapporten innehåller slutsatser och rekommendationer som avser 
regeringen. Riksrevisionen kommer att följa upp granskningen. 
Riksrevisor Claes Norgren har beslutat i detta ärende. Revisionsledare 
Nikos Tsakiridis har varit föredragande. Granskningsenhetschef Eva Lindblom, 
revisionsdirektörerna Qaisar Mahmood och Bengt E W Andersson har medverkat 
vid den slutliga handläggningen.
Claes NorgrenNikos Tsakiridis

Innehåll

Sammanfattning 7

1 Inledning 13
1.1 Motiv till granskning 13
1.2 Syfte och frågeställningar 14
1.3 Bedömningsgrunder 14
1.4 Definitioner 15
1.5 Metod 16

2 Bakgrund 19
2.1 Regeringens generella styrning 19
2.2 Utredningar som redovisar hinder för IT-investeringar 24

3 Uteblivna IT-investeringar 25
3.1 IT-investeringar för förvaltningens kontakt med medborgare och företag 25
3.2 IT-investeringar för förvaltningens effektivisering 32
3.3 IT-investeringar för att stärka viktiga samhällsfunktioner 41

4 Sammanfattande iakttagelser 45
4.1 Orsaker till att IT-investeringar uteblir 45
4.2 Konsekvenser av att IT-investeringar uteblir 46
4.3 Myndigheternas åtgärder 46
4.4 Regeringens åtgärder 47

5 Slutsatser och rekommendationer 49
5.1 Inledning 49
5.2 Slutsatser 49
5.3 Rekommendationer 53

Bilaga 1 Enkät 55
Källförteckning 59



SammanfattningDen svenska offentliga förvaltningen genomgår för närvarande en genomgripande 
förändring mot en ökad grad av elektronisk förvaltning (e-förvaltning). 
E-förvaltning är ett medel för att med hjälp av modern informationsteknik 
åstadkomma ökad effektivitet, kvalitet, tillgänglighet och service i offentlig 
verksamhet. Mot bakgrund av detta genomför statliga myndigheter årligen 
omfattande IT-investeringar för miljardbelopp. 
Riksrevisionen har granskat orsaker till att viktiga IT-investeringar i myndighetssamverkan 
inte genomförs och vilka konsekvenser detta får. 
Det finns tecken på att angelägna IT-investeringar i staten av olika anledningar 
inte kommer till stånd. Av regeringens nationella handlingsplan för 
utveckling av e-förvaltningen framgår exempelvis att lovande samverkansprojekt 
hindras av oklara finansiella, organisatoriska, rättsliga förutsättningar. 
Att viktiga IT-investeringar inte kommer till stånd kan leda till att staten 
inte bedriver sin verksamhet med fullt kapacitetsutnyttjande, vilket medför 
att skattemedel inte används på bästa sätt. 
Riksrevisionens granskning omfattar 10 myndigheter som till Riksrevisionen rapporterat svårigheter att genomföra 12 IT-investeringar i samverkan med myndigheter eller andra offentliga aktörer. De IT-investeringar 
som beskrivs i granskningen syftar till att öka graden av service till medborgare och företag, effektivisera förvaltningen eller stärka viktiga funktioner i 
samhället. Riksrevisionen har inte granskat IT-investeringarna i syfte att 
bedöma om IT-investeringarna ska genomföras eller inte. Granskningens 
fokus är däremot att bedöma om berörda myndigheter och regeringen har 
vidtagit åtgärder för att hantera de omständigheter som hindrar IT-investeringarna 
från att genomföras. 
Det är myndigheternas ansvar att fortlöpande utveckla verksamheten 
och främja utvecklingen av ett säkert och effektivt elektroniskt informationsutbyte 
inom den offentliga förvaltningen. Myndigheterna ska också genom 
samarbete med andra myndigheter ta till vara de fördelar som kan vinnas för 
enskilda samt för staten som helhet. Vidare ska myndigheterna uppmärksamma 
regeringen på hinder för IT-investeringar. 
Regeringen ska genom sin styrning göra det möjligt för myndigheterna 
att genomföra angelägna IT-investeringar.

SlutsatserRiksrevisionens granskning visar att det finns två övergripande hinder som 
myndigheterna inte klarar att hantera när IT-investeringar sker i samverkan. 
Det handlar i sammanhanget om dels att en samverkanspartner nedprioriterar 
sin del i IT-investeringen, dels att det saknas stöd i gällande lagstiftning 
för att genomföra IT-investeringar. Riksrevisionen kan konstatera att regeringen 
i de flesta fall överlåtit till myndigheterna att själva hantera problem 
som kan uppstå med IT-investeringar i samverkan. Riksrevisionen bedömer 
också att regeringen behöver bli tydligare i sin styrning, finansiering och 
uppföljning av samverkande myndigheters IT-investeringar eftersom staten 
annars inte har förutsättningar att bedriva sin verksamhet med fullt kapacitetsutnyttjande. 
Myndigheternas incitament vid IT-investeringar är i första hand inte 
samverkanI flera fall har myndigheter nedprioriterat samarbetet med andra myndigheter 
och IT-investeringen uteblivit. En orsak är att myndigheter utifrån sitt 
eget verksamhetsperspektiv gör ett rationellt val att undvika höga kostnader 
som inte påtagligt bidrar till den egna verksamhetsnyttan. Om dessutom 
ansvar och finansieringsform för samverkan är oklara försvagas sannolikt 
myndighetens incitament till samverkan ytterligare. En annan orsak är att en 
myndighet bortprioriterar ett samverkansområde till förmån för ett annat. 
Detta innebär enligt Riksrevisionen att myndighetsförordningens krav på 
samarbete mellan myndigheter för att tillvarata de fördelar som kan vinnas 
för enskilda samt för staten som helhet får stå tillbaka. 
Myndighetsförordningen kan betraktas som ett förvaltningspolitiskt 
instrument för att få till stånd en tvärsektoriell styrning och samverkan. När 
myndighetsförordningen inte blir lika vägledande för myndighetens arbete 
som den egna myndighetsinstruktionen eller att regeringen inte följer upp 
om myndigheterna efterlever myndighetsförordningens krav uteblir effektivitetsvinster 
som kan uppnås i ett tvärsektoriellt utvecklingsarbete. 
Myndigheterna uppger att stöd i lagstiftningen saknas för att 
genomföra IT-investeringarMerparten av myndigheterna bedömer att det saknas stöd i lagstiftningen 
vilket medför att IT-investeringar för samverkan inte kan genomföras. Myndigheterna 
beskriver att det ofta handlar om att stöd i berörd registerlagstiftning 
saknas för elektroniskt informationsutbyte eller åtkomst till information.

Riksrevisionen (2004:19) har tidigare bedömt att regeringens arbete 
med att undanröja legala hinder för att utveckla e-förvaltningen framskridit 
mycket långsamt. E-delegationen konstaterade i sin rapport att det under 
lång tid framförts att det behövs en översyn av registerförfattningarna. 
Riksrevisionen kan konstatera att regeringen har vidtagit vissa åtgärder 
inom området, bland annat genom att ett antal myndigheter har fått utökade 
möjligheter till elektroniskt informationsutbyte och att en utredning tillsatts 
för att se över förvaltningslagen så att lagen blir anpassad till utvecklingen av 
e-förvaltningen. 
I granskningen har många myndigheter fört fram att det saknas stöd i 
gällande lagstiftning, vilket innebär att IT-investeringar inte genomförs. Riksrevisionen 
har inte granskat om myndigheternas bedömningar i dessa fall 
är korrekta eller inte. Riksrevisionen kan däremot konstatera att registerlagstiftningens 
syfte är av stor vikt för att skydda personers integritet och därför 
är ytterst relevanta och berättigade. Samtidigt kan det finnas sådana brister i 
lagstiftningen som beror på föråldrad regelstruktur, ofullständiga definitioner 
eller liknande. Berörda registerlagar behöver därför ses över för att underlätta 
e-förvaltningens utveckling. Liknande synpunkter har också förts fram 
av E-delegationen, och detta sammantaget pekar på att en generell översyn 
av registerlagstiftningen är nödvändig. 
Regeringen överlåter till myndigheterna att själva hantera problem 
med IT-investeringar i samverkanSverige har en decentraliserad ledning av förvaltningen och förvaltningsutvecklingen. 
En viktig förutsättning för detta är att regeringen är tydlig i sina 
krav och förväntningar på myndigheterna. 
Riksrevisionen kan i granskningen konstatera att regeringen i stor 
utsträckning överlåtit till myndigheterna själva att hantera de hinder som 
kan uppstå vid IT-investeringar som kräver samverkan. Granskningen visar 
dock att huvudproblemen vid IT-investeringarna ofta är sådana som myndigheterna 
inte själva kan hantera. Det handlar om när samverkande parter 
nedprioriterar sin del i IT-investeringen eller att myndigheterna uppger att 
stöd saknas i lagstiftningen. I många fall har dock myndigheterna informerat 
regeringen om svårigheterna med IT-investeringarna. Trots att myndigheterna 
ställs inför hinder de inte kan hantera är det sällan som myndigheterna 
hemställer om att regeringen bör vidta åtgärder. Granskningen visar också 
att regeringen i få fall agerat för att skapa sådana förutsättningar för de samverkande 
myndigheterna att IT-investeringen kan genomföras. 
Den sammanfattande bild som framträder i granskningen är att myndigheterna 
i få fall efterfrågat åtgärder från regeringens sida för att genomföra 

IT-investeringar, samtidigt som regeringen å sin sida sällan ställer tydliga 
krav och förväntningar på myndigheterna. Detta innebär att angeläget samarbete 
mellan myndigheter uteblir och hindren förblir olösta. 
Tydligare styrning behövsRiksrevisionen bedömer att regeringen behöver bli tydligare i sin styrning, 
finansiering och uppföljning av samverkande myndigheters IT-investeringar. 
Regeringen har ett samlat ansvar för effektiviteten i statsförvaltningen 
och därmed också för den ovan redovisade problemsituationen. Riksrevisionen har i granskningen utgått från att regeringens ansvar är att genom 
sin styrning möjliggöra att angelägna IT-investeringar kommer till stånd. 
Riksrevisionens bedömning är att den ovan redovisade problembilden visar 
att regeringen i sin löpande styrning av myndigheterna inte fullt ut tagit detta 
ansvar. 
Majoriteten av de granskade IT-investeringarna berör myndigheter med 
flera huvudmän, det vill säga flera departement blir inblandade i enskilda 
IT-investeringar. Riksrevisionen noterar att regeringen endast i ett fall har 
gett ett departementsövergripande uppdrag till flera myndigheter. En viktig 
aspekt i styrningen är att inom Regeringskansliet ha effektiva former för en 
tvärsektoriell samordning mellan departement för att styra myndigheternas 
IT-investeringar. En sådan samordning är viktig för att identifiera problem 
och ge fullständiga beslutsunderlag för regeringen. 
Riksrevisionen noterar dock att E-delegationen, på uppdrag av regeringen, 
redovisat nya former för hur viktiga samverkansprojekt ska rapportera 
hinder för IT-investeringar. En sådan ordning kan ge E-delegationen och 
regeringen bättre förutsättningar för att få till stånd den tvärsektoriella samordning 
som krävs för att hantera hinder i strategiska IT-projekt. 
E-delegationen har dock i sitt betänkande uppmärksammat problemet 
med ”investeringsparadoxen”, det vill säga att IT-investeringen inte kommer 
till stånd om nyttan med investeringen tillfaller någon annan. I takt med att 
e-förvaltningen utvecklas kommer det enligt Riksrevisionen att bli allt viktigare 
att hantera denna investeringsparadox. Om problemet inte kan hanteras 
av myndigheter och regering innebär det att staten inte har förutsättningar 
att bedriva sin verksamhet med fullt kapacitetsutnyttjande. 
Att IT-investeringar i myndighetssamverkan görs är enligt Riksrevisionen 
en viktig förutsättning för att utveckla den svenska e-förvaltningen. Granskningen 
visar på väsentliga problem i detta avseende.

RekommendationerRiksrevisionen rekommenderar regeringen att överväga ett antal åtgärder i 
syfte att underlätta myndigheternas genomförande av IT-investeringar.
Regeringen bör 
• ställa krav på myndigheterna att skriftligen redovisa hur myndigheterna 
lever upp till kravet i 6 § myndighetsförordningen att genom samarbete med myndigheter och andra ta till vara de fördelar som kan 
vinnas för enskilda samt för staten som helhet. I en sådan redovisning 
bör hinder för IT-investeringar i samverkan särskilt uppmärksammas• ge samordnade uppdrag till myndigheter som genomför gemensamma 
IT-investeringar eller tydliggöra detta i myndigheternas respektive 
instruktioner• ge samverkande myndigheter finansiella förutsättningar att kunna 
genomföra IT-investeringar som sträcker sig över flera år• göra en översyn av myndigheternas registerlagstiftning och annan 
berörd lagstiftning i syfte att skapa förutsättningar för att genomföra 
IT-investeringar vid myndighetssamverkan, och i en sådan översyn bör 
en avvägning göras mellan behovet av effektivitet och behovet av skyddet 
för personers integritet.

1 InledningRiksrevisionen har granskat orsaker till att angelägna IT-investeringar inte 
kommer till stånd och vilka konsekvenser detta får. 
Den statliga förvaltningens sätt att lösa uppgiften att ge god service till 
medborgare och företag, samt att effektivisera sin verksamhet, är i stora 
delar beroende av förvaltningens förmåga att använda modern informations- 
och kommunikationsteknik1. Det finns flera drivkrafter som i olika grad 
påverkar myndigheternas användning av IT. En stark drivkraft är naturligtvis 
IT-teknikens snabba utveckling i sig. En annan drivkraft är riksdagens och 
regeringens krav på myndigheternas IT-utveckling. 
EU utgör ytterligare en drivande kraft i sammanhanget, vilket bland annat 
kommit till uttryck i EG-kommissionens handlingsprogram ”i2010”2 och 
Europaparlamentets och Europarådets direktiv3 för en samlad reglering av 
förvaltningens informationshantering.
1.1 Motiv till granskningMot bakgrund av det som nämns ovan genomför statliga myndigheter 
årligen IT-investeringar för miljardbelopp i syfte att stödja och utveckla sina 
verksamheter. Tidigare studier inom området pekar på att kostnader för statliga 
IT-investeringar är av storleksordningen 7–18 miljarder kronor årligen. 
Att nödvändiga IT-investeringar genomförs är en viktig förutsättning för 
regeringens arbete med att utveckla den elektroniska förvaltningen (e-förvaltningen4). 
Det finns emellertid tecken på att angelägna IT-investeringar inom 
statsförvaltningen av olika anledningar inte kommer till stånd. I regeringens 
nationella handlingsplan för den svenska e-förvaltningen uppmärksammades 
bland annat att lovande samverkansprojekt hindras av oklara finansiella, 
organisatoriska, och rättsliga förutsättningar.5 
1 Den internationella förkortningen av informations- och kommunikationsteknik är ICT. I denna 
granskningsrapport används det mer etablerade begreppet IT (informationsteknik).
2 ”i2010”-strategin antogs av medlemsländerna 2005 och syftar bland annat till att skapa ett 
gemensamt europeiskt informationsområde, främja investeringar och innovation samt att 
uppmuntra medborgare, företagare och myndigheter att använda sig mer av informations- och 
kommunikationsteknologi. Den 18 november 2009 godkändes en ny ministerdeklaration om 
e-förvaltning fram till 2015.3 Dir. 2003/98/EG, Dir. 2006/123/EG, och Dir.2007/2/EG.
4 E-förvaltning är en form av verksamhetsutveckling genom vilken myndigheter kontinuerligt 
förbättrar sin kärnverksamhet med hjälp av IT.
5 Regeringens nationella handlingsplan för e-förvaltning - Nya grunder för IT-baserad verksamhetsutveckling i offentlig förvaltning, 2008, s. 7.

Riksrevisionen har också i en förstudie funnit indikationer på att vissa 
IT-investeringar hindras när myndigheter har informationsbehov från andra 
offentliga aktörer eller när myndigheter samverkar med varandra. 
Hinder för viktiga IT-investeringar kan leda till att staten inte bedriver sin 
verksamhet med fullt kapacitetsutnyttjande, vilket medför att skattemedel 
inte används på bästa sätt.
1.2 Syfte och frågeställningarGranskningen syftar till att undersöka om angelägna IT-investeringar vid 
myndighetssamverkan leder till att staten inte tillvaratar möjligheter till 
kostnadsbesparingar, effektivisering eller ökad måluppfyllelse. Granskningen 
syftar vidare till att identifiera vilka faktorer som hindrar IT-investeringarnas 
genomförande och vad det får för följder. Mot bakgrund av detta ska granskningen 
besvara följande frågor:
• I vilken utsträckning uteblir angelägna IT-investeringar?
• Vilka är orsakerna till att angelägna IT-investeringar inte genomförs?
• Vilka är de negativa konsekvenserna av att angelägna IT-investeringar 
inte genomförs?
• Vilket ansvar har myndigheterna respektive regeringen för att angelägna 
IT-investeringar uteblir?
1.3 BedömningsgrunderAnsvaret för utveckling av e-förvaltningen genom IT-investeringar är delat 
mellan riksdagen, regeringen, de som regeringen har utsett till tillsyns- och 
stödmyndigheter (expertmyndigheterna) samt de enskilda myndigheternas 
ledning. 
Riksdagen har uttalat att genom myndigheternas utveckling och användning 
av olika former av e-tjänster ges ”goda möjligheter att öka myndigheternas 
tillgänglighet för medborgarna, i synnerhet som medborgarnas tillgång 
till och vana att använda IT-tjänster ökar. Att myndigheter tillhandahåller 
information och kommunikationsmöjligheter etc. via egna hemsidor är i dag 
i det närmaste en självklarhet”.6 Riksdagen har också uttalat att det finns ett 
behov av ett utökat elektroniskt informationsutbyte mellan myndigheterna. 76 Bet. 2003/04:KU11 Statlig förvaltning.
7 Bet. 2008/09:KU2 Behandling av regeringens proposition 2007/08:160 Utökat elektroniskt 
informationsutbyte.

Myndigheternas ansvarRiksrevisionens bedömning är myndigheternas ansvar formuleras på ett bra 
sätt i myndighetsförordningen (2007:515) och i förordningen (2003:770) om 
statliga myndigheters elektroniska informationsutbyte. Därför används dessa 
förordningar som bedömningsgrund i granskningen. 
Riksrevisionen utgår i granskningen från att myndigheternas ansvar är 
att:
• fortlöpande utveckla verksamheten (6 § myndighetsförordningen) samt 
att främja utvecklingen av ett säkert och effektivt elektroniskt informationsutbyte inom den offentliga förvaltningen (2 § förordningen om 
statliga myndigheters elektroniska informationsutbyte)
• verka för att genom samarbete med myndigheter och andra ta till vara 
de fördelar som kan vinnas för enskilda samt för staten som helhet 
(6 § myndighetsförordningen)
• uppmärksamma regeringen på de hinder som försvårar myndighetens 
åtaganden enligt ovan (3 § myndighetsförordningen). 
Regeringens ansvarBedömningsgrunden för att granska regeringens insatser för att förhindra 
att angelägna IT-investeringar uteblir bygger på 1 kap. 6 § regeringsformen 
(1974:152) samt 1 § lagen (1996:1059) om statsbudgeten (budgetlagen). Av 
1 kap. 6 § regeringsformen framgår att regeringen styr riket och är ansvarig 
inför riksdagen. Av budgetlagen framgår att staten ska eftersträva hög effektivitet 
och god hushållning i sin verksamhet (1 § budgetlagen). 
Riksrevisionen utgår i granskningen från att regeringens ansvar är att• genom styrning möjliggöra att angelägna IT-investeringar som bidrar till 
en effektiv statsförvaltning kommer till stånd (1 kap. 6 § regeringsformen 
och 1§ budgetlagen)
1.4 Definitioner 
Angelägen IT-investeringEn IT-investering innebär att införa ett nytt IT-stöd eller vidareutveckla ett 
befintligt IT-stöd. Med angelägen IT-investering avses i denna granskning 
utveckling eller anskaffning av ett IT-stöd som bidrar med ett väsentligt värde 

för effektiviteten i myndighetens verksamhet.8 Det handlar om att effektivisera 
myndighetens operativa verksamhet (kärnverksamhet). I granskningen 
innefattar begreppet angelägna IT-investeringar inte insatser som syftar till 
att förändra ett befintligt IT-stöd i den löpande driften eller förvaltningen av 
IT-stödet.9 
Utebliven IT-investeringMed uteblivna IT-investeringar avses i granskningen sådana IT-investeringar 
som av olika omständigheter hindras från att bli genomförda när myndigheter behöver samverka eller redan samverkar. Riksrevisionen har i granskningen 
tagit hänsyn till att myndigheter gör interna budgetmässiga prioriteringar, 
vilket i de flesta fall leder till att vissa IT-investeringar genomförs 
medan andra IT-investeringar uteblir. Myndighetsinterna IT-investeringar 
som bortprioriterats och som därmed inte påverkat en samverkanssituation 
omfattas inte av granskningen.
1.5 MetodRiksrevisionen har i granskningen haft som utgångspunkt att det är myndigheterna 
själva som kan avgöra vilka angelägna IT-investeringar som uteblivit 
i deras verksamheter. Granskningen har inriktats mot myndigheter som redan 
samverkar om IT-investeringar eller som ser behov av att samverka med 
andra myndigheter eller offentliga aktörer. För att få fram ett urval av sådana 
myndigheter att granska har vi genomfört tre aktiviteter:
• I ett första steg valde vi ut åtta myndigheter10 som har stora förvaltningsanslag, omfattande IT-verksamhet och flera väl kända beroendeförhållanden till andra myndigheter. De åtta myndigheternas verksamheter omfattar även stora samhällsområden. Rikrevisionen skickade en fråga till 
dessa myndigheter där de ombads redovisa sina fem viktigaste samarbetspartner11.8 Ett IT-stöd kan bestå av både materiella anläggningstillgångar, exempelvis dator och telekommunikationsutrustning, och immateriella anläggningstillgångar som bland annat avser programvara, IT-plattform och databaser. Dessa delar har ett funktionellt samband med varandra och ses 
som en fungerande enhet. IT-stödet förväntas medföra att myndigheterna får ekonomiska fördelar eller servicepotential i framtiden. (Se till exempel Ekonomistyrningsverkets rapport 2002:3 
Immateriella anläggningstillgångar).
9 Denna typ av förändringar avser att vidmakthålla IT-stödets funktionalitet.
10 Arbetsförmedlingen, Bolagsverket, Försäkringskassan, Lantmäteriet, Rikspolisstyrelsen, 
Skatteverket, Transportstyrelsen och Tullverket.
11 Med samarbetspartner avsågs annan myndighet, kommun, landsting eller företag 
(exkl. leverantörer av IT-utrustning och IT-tjänster).

• I ett andra steg skickades en enkät12 ut till samtliga myndigheter. Initialt 
berördes totalt 27 myndigheter13, och antalet bestämdes av att flera av 
de stora myndigheterna uppgav varandra och pekade ut samma myndigheter som viktiga samarbetspartners. Riksrevisionen skickade även enkäten till Svenskt näringsliv, Sveriges Kommuner och Landsting (SKL), 
Vinnova och forskare inom området e-förvaltning.
• I steg tre identifierade vi utifrån myndigheternas svar 12 uteblivna IT- 
investeringar, varav 10 myndigheter14 där varit uppgiftslämnare. Det är 
dessa myndigheter som slutligen blev föremål för Riksrevisionens 
granskning.
I enkäten som nämns ovan ställdes bland annat två frågor om angelägna 
IT-investeringar som uteblivit i myndighetssamverkan under perioden 2006 
– 2008. En fråga avsåg IT-investeringar som uteblivit i myndighetens egen 
verksamhet och som, om investeringarna hade genomförts, skulle ha utvecklat 
verksamheten hos andra offentliga aktörer. Myndigheterna fick även svara 
på frågan om vilka IT-investeringar andra offentliga aktörer behöver genomföra 
för att bidra till att utveckla myndighetens verksamhet. Enkäten syftade 
också till att efterfråga myndigheternas bedömning av vilka omständigheter 
som hindrat en IT-investering från att genomföras, vad detta har fått för konsekvenser 
och om myndigheten uppmärksammat regeringen på problemet. 
Under granskningens gång har vi begärt kompletterande information om de 
uteblivna IT-investeringarna och genomfört intervjuer med företrädare för 
vissa myndigheter.15 
Regeringens regleringsbrev under åren 2006 – 2008 har studerats för de 
tio berörda myndigheterna i syfte att kartlägga regeringens styrning av IT-
investeringarna. Detta har kompletterats med intervjuer med företrädare för 
finans, justitie- och näringsdepartementen. 
Företrädare för Regeringskansliet, granskade myndigheter och andra 
omnämnda myndigheter och aktörer har också fått tillfälle att faktagranska 
ett utkast till rapporten. 
Regeringen har under 2009 tillsatt en delegation med uppdraget att 
utforma ett förslag till strategi för myndigheternas arbete med e- förvaltning.
16 Delegationen antog namnet E-delegationen och i en rapport redovisades 
bland annat de viktigaste utvecklingsprojekten i statsförvaltningen 
12 Bil. 1.13 Övriga myndigheter som fick enkäten redovisas i slutet av bil. 1.14 Försäkringskassan, Kronofogdemyndigheten, Kustbevakningen, Lantmäteriet, länsstyrelserna, 
Statens jordbruksverk, Sjöfartsverket, Skatteverket, Tullverket och Vägverket.
15 Bolagsverket, Kronofogdemyndigheten, Länsstyrelsen i Västra Götalands län, Länsstyrelsen i 
Stockholms län, Skatteverket och Rikspolisstyrelsen.
16 Dir. 2009:19 Delegation för e-förvaltning. Beslut vid regeringssammanträde den 26 mars 2009.

och förslag på vilka som bör prioriteras.17 Flera av dessa prioriterade utvecklingsprojekt 
sammanfaller med de uteblivna IT-investeringar som redovisas 
i denna granskningsrapport. Riksrevisionens granskning syftar dock inte till 
att bedöma om IT-investeringarna ska genomföras eller inte. Granskningen 
fokuserar på vad som hindrar IT-investeringarna från att genomföras och 
vad de berörda myndigheterna och regeringen gjort för att hantera de omständigheter 
som hindrar IT-investeringar.
17 SOU 2009:86, Strategi för myndigheternas arbete med e-förvaltning, bil. 5.

2 BakgrundDetta bakgrundskapitel beskriver översiktligt regeringens generella styrning 
av IT-investeringar och e-förvaltning. Vidare beskrivs hinder för IT-investeringar 
vid myndighetssamverkan som framkommit i offentliga utredningar 
och i en granskningsrapport.
2.1 Regeringens generella styrning 
Styrning av finansiering av IT-investeringarMyndigheternas finansiering av IT-investeringar styrs av beslut av riksdag 
och regering samt omfattas av särskild lagstiftning. 
Riksdagen fastställer varje år en total ram för de lån som regeringen har 
möjlighet att använda för att finansiera anläggningstillgångar, vilket innefattar bland annat IT-investeringar.18 Regeringens beslut om en myndighets 
låneram fattas i respektive myndighets regleringsbrev. 
När en myndighet ska genomföra en IT-investering finansieras normalt 
sett IT-investeringen med lån19 i riksgälden.20 Riksgäldskontoret fastställer 
ränta och andra lånevillkor på marknadsmässiga grunder.21 Lånet ska sedan 
betalas tillbaka med den rationaliseringsvinst som investeringen ska medföra.
22 Återbetalningen av lånen täcks normalt med kommande års anslag, 
avgifter eller bidrag. Detta innebär att myndigheten genom interna prioriteringar 
svarar för att medel finns tillgängliga för återbetalning av lån.
18 20 § lagen (1996:1059) om statsbudget.
19 5 § kapitalförsörjningsförordningen (1996:1188).
20 Formellt sett får myndigheten börja redovisa anläggningstillgångar och ta lån först när myndigheten kan påvisa att ett antal kriterier för projektet är uppfyllda (se ESV:s handledning om immateriella anläggningstillgångar, ESV 2002:3). Detta kan medföra att inledande faser av projekt 
inte lånefinansieras utan finansieras från annan källa, till exempel förvaltningsanslag.
21 6 § kapitalförsörjningsförordningen (1996:1188).
22 Teoretiskt ska lån betalas tillbaka med de rationaliseringsvinster som görs av en IT-investering. 
Det kan dock finnas situationer då IT-investeringen inte ger någon effektivitetsvinst, till exempel 
när investeringen görs för att uppfylla krav på förändrade regler.

Mindre omfattande IT-investeringar kan myndigheterna finansiera utan 
att behöva låna pengar i riksgälden, det vill säga att finansiering av IT-investeringar 
sker via förvaltningsanslaget.23 
Regeringen kan styra myndigheternas IT-investeringar genom att precisera 
särskilda krav i regleringsbrev eller i särskilda beslut. Det kan exempelvis 
handla om hur en IT-investering ska finansieras, kostnaden för IT-investeringen 
samt tidpunkt när IT-investeringen ska vara genomförd. 
Ny styrning av e-förvaltningenE-förvaltning är ett av regeringens verktyg för att kunna genomföra sakpolitiska 
mål. Regeringens tidigare styrstrategi för e-förvaltningen baserades 
bland annat på den finansieringsform som redovisas i avsnittet ovan. 
Utgångspunkten för myndigheternas IT-investeringar var att myndigheterna 
själva tog beslut om dessa och att IT-investeringarna skulle finansieras 
genom rationalisering av verksamheter. 
Regeringen inrättade 2009 E-delegationen i syfte att etablera en ny styrform 
för arbetet med e-förvaltningen.24 Regeringens motiv till att förändra 
styrningen av e-förvaltningen var att det förekommer visst dubbelarbete när 
myndigheter utvecklar och upphandlar olika lösningar inom likartade områden 
och att utveckling ibland sker utan att nyttan tydliggörs för användarna. 
Samverkansprojekt försvåras också av oklara finansiella, organisatoriska och 
rättsliga förutsättningar.25 
E-delegationens uppdrag är bland annat att lämna förslag på utvecklingsansvariga 
myndigheter för specifika sektorer. Dessa myndigheter ska 
utveckla respektive sektor i termer av att särskilt beakta intresset för staten 
som helhet i sitt utvecklingsarbete.26 Delegationens uppdrag är också att 
löpande samordna e-tjänster som bedöms vara strategiska för utvecklingen 
av e-förvaltningen. 
I E-delegationens betänkande uppmärksammas särskilt ett problem 
kring finansiering som kan uppstå till exempel när myndigheter genomför IT-
investeringar i samverkan. Problemet innebär att ”om en anslagsfinansierad 
myndighet planerar en investering där nyttan tillfaller någon annan myndig23 9 § kapitalförsörjningsförordningen (1996:1188). Med mindre värde avses en anskaffningskostnad på högst ett basbelopp enligt ESV:s föreskrift till förordningen. Det finns även situationer där IT-investeringen inte uppfyller kraven enligt ESV:s handledning om immateriella tillgångar 
(ESV 2002:3). I dessa fall måste myndigheten finansiera IT-investeringen via förvaltningsanslag. 
Det förekommer också att myndigheter lånefinansierar en del av IT-investeringen och finansierar 
resten direkt mot förvaltningsanslaget.
24 Dir. 2009:19 Delegation för e-förvaltning. Regeringsbeslut 26 mars 2009.25 Ibid. 
26 Ibid.

het eller tredje part, t.ex. medborgare eller företagare, är incitamenten för att 
genomföra investeringen allt för svaga”.27 Detta problem kallas för investeringsparadoxen. 
Regeringens avsikt är att situationer med investeringsparadox 
eller andra hinder för IT-investeringar i samverkan ska fångas upp av 
den nya styrformen.28 
En grundläggande princip är att besluten om IT-investeringar så långt 
som möjligt ska beslutas av myndigheterna själva. När strategiska IT-
investeringar hindras från att bli genomförda ska detta hanteras av sektorer 
av samverkande myndigheter.29 Sektorsansvarig myndighet rapporterar till 
E-delegationen som i sin tur halvårsvis rapporterar till regeringen. I rapporteringen 
ingår eventuella hinder för IT-investeringar.30 Enligt uppgift från 
Regeringskansliet ska problem med IT-investeringar endast behöva föras 
fram till regeringen i exceptionella fall.31 
I E-delegationens betänkande redovisas också fler hinder för IT-investeringar 
som genomförs i samverkan mellan myndigheter.32 Utöver investeringsparadoxen 
pekar delegationen på oklarheter om var ansvaret för utveckling 
av avancerade e-tjänster ska ligga. Samverkan mellan myndigheter, 
landsting, kommuner och andra aktörer i e-förvaltningsarbetet kan hindras 
av en myndighets fokusering på egna mål och konkurrens om resurser vid 
egen verksamhetsutveckling samt lagstiftning. Utredningen tar också upp att 
det behövs en översyn av myndigheternas registerförfattningar. 
Särskilda uppdragRegeringen har inom ramen för utvecklingen av e-förvaltningen preciserat 
vissa problemområden som ska analyseras och hanteras av stabsmyndigheter 
och förvaltningsmyndigheter. Regeringen inrättade Verket för förvaltningsutveckling 
(Verva) 2006 för att bland annat samordna myndigheternas 
IT-arbete i syfte att utveckla e-förvaltningen. Myndigheten avvecklades 31 
december 2008. Regeringen gav Verva ett flertal uppdrag knutna till e-förvaltningen. 
Ett uppdrag var att årligen redovisa myndigheternas e-förvaltningsutveckling 
för regeringen.3327 Investeringsparadoxen beskrivs i E-delegationens betänkande 2009:86, s. 54.28 SOU 2009:86, avsnitt 4, s. 53 f.
29 Intervju med företrädare för Finansdepartementet.
30 Rapporteringen är anpassad till budgetprocessen.
31 Intervju med företrädare för Finansdepartementet.
32 SOU 2009:86, Strategi för myndigheternas arbete med e-förvaltning.
33 Regeringsbeslut Fi2007/1399 och Fi2004/4657. Verva lades ned 1 januari 2009.

Regeringen gav 2008 i uppdrag till 70 myndigheter att redovisa de åtgärder 
som vidtagits och som planeras inom e-förvaltningsområdet.34 I samma 
beslut gav regeringen i uppdrag till Verva att bland annat analysera dessa 
myndigheters insatser och resultat för utvecklingen av den elektroniska förvaltningen. 
De hinder för IT-investeringar som Verva fann redovisas översiktligt 
i avsnitt 2.2. 
Andra uppdrag till Verva som bör nämnas är uppdragen om automatisering 
av myndigheternas ärendeprocesser och tillgången till information ur 
statliga register35 samt uppdraget om elektroniskt informationsutbyte och 
hantering av elektroniska handlingar.36 I rapporteringen från dessa uppdrag 
för Verva fram behov av översyn av registerförfattningar.37 
Lagstiftnings- och regelförenklingsarbeteRegeringen har ansvar för att uppmärksamma riksdagen på behov av författningsändringar. 
I det följande ges exempel på när regeringen har initierat ett 
sådant arbete eller när regeringen på EU:s initiativ kräver detta. Exemplen 
belyser situationer med koppling till hinder för IT-investeringar och utveckling 
av e-förvaltning. 
Regeringen tillsatte38 2002 en arbetsgrupp i Regeringskansliet för att 
göra en samlad översyn av lagar och förordningar i syfte att föreslå förändringar 
och undanröja onödiga hinder för elektronisk kommunikation 
och elektronisk ärendehantering. Arbetsgruppen – Formelgruppen – redovisade39 
2003 i en genomgång av cirka 2 000 författningsställen att det 
fanns vissa bestämmelser som bör anpassas för att inte hindra elektroniska 
rutiner. Andra bestämmelser borde inte ändras, eftersom de av olika skäl 
inte var färdiganalyserade så att ett slutligt ställningstagande kunde göras. 
Utredningen lyfte också fram omständigheter i regleringen som hindrar 
bland annat användning av elektronisk underskrift. 
Enligt uppgift från Regeringskansliet är utredningens förslag ett öppet 
ärende i Regeringskansliet.40 Regeringen har inte tagit ställning till utredningsförslagen 
och har inte underställt riksdagen några ställningstaganden. 
Arbetet med att ändra berörd lagstiftning har inte samordnats i Regeringskansliet. 
Respektive departement har varit ansvarigt för det fortsatta 
ändringsarbetet. Enligt uppgift har regeringen i vissa fall agerat för att få 
34 Regeringsbeslut 2008-01-17, Fi2008/491 Handlingsplan för e-förvaltning.
35 Regeringsbeslut 2007-02-22, Fi2007/1399 och Fi2004/4657.36 Regeringsbeslut 2006-11-30, Fi2006/6773 och Fi2006/967.37 Verva 2008:12 och 2008:15.38 Regeringsbeslut 2002-01-24, Ju 2002/462.39 Formel Formkrav och elektronisk kommunikation, Ds 2003:29 (Fi 2003/2588).
40 Intervju med företrädare för Finansdepartementet 2009-11-10.

till stånd förändringar i lagstiftningen, men det finns inte en samlad bild av 
vilka ändringar som genomförts med anledning av Formelgruppens genomgång. 
Vidare har regeringen 2008 överlämnat en proposition om utökat 
elektroniskt informationsutbyte till riksdagen.41 I propositionen framhåller 
regeringen att ett utökat elektroniskt informationsutbyte mellan myndigheter är ett naturligt och nödvändigt steg i samhällets IT-utveckling. Kraven 
på skydd för den personliga integriteten tillgodoses enligt regeringen i viss 
mån genom utformningen av sekretessreglerna och de krav som personuppgiftslagen 
och de särskilda registerförfattningarna ställer på behandling av 
personuppgifter.42 Riksdagen beslutade sedan om författningsändringar i enlighet 
med regeringens proposition.43 Från och med 2009 har vissa myndigheter 
fått utökade möjligheter till elektroniskt informationsutbyte i syfte att 
minska de felaktiga utbetalningarna från välfärdssystemen, öka effektiviteten 
vid myndigheterna och förbättra servicen till enskilda. 
Mot bakgrund av bland annat krav från EU och regeringens prioriteringar 
har departementen och ett stort antal myndigheter bedrivit ett regelförenklingsarbete 
som syftat till att minska företagens administrativa kostnader.44 
I arbetet fördes det bland annat fram behov av förändringar i lagstiftningen 
för att underlätta företagens elektroniska uppgiftslämnande till myndigheter. 
Med anledning av EG-direktivet Inspire45 om företagens och myndigheternas åtkomst till geografisk information bedriver regeringen ett lagstiftningsarbete 
för att införa direktivet. 
Europaparlamentets och rådets direktiv 2003/98/EG46 om vidareutnyttjande 
av information från den offentliga sektorn (PSI-direktivet) får stor 
betydelse för offentliga aktörers och företags åtkomst till myndigheternas 
information. Mot bakgrund av kritik från Europeiska gemenskapernas 
kommission angående vidareutnyttjande av information från den offentliga 
sektorn har regeringen nyligen presenterat ett förslag till hur direktivet skulle 
kunna införas i Sverige.47 
Regeringen har tillsatt en utredning för att se över förvaltningslagen så 
att lagen blir anpassad till utvecklingen av e-förvaltningen. Utredningens slutredovisning 
ska göras 2010.4841 Prop. 2007/08:160, Utökat elektroniskt informationsutbyte.
42 Prop. 2007/08:160, Utökat elektroniskt informationsutbyte, s. 49.43 2008/09:KU2, Utökat elektroniskt informationsutbyte, beslut i riksdagen 2008-11-12 rskr. 
2008/09:28. Ändringar har sedan gjorts i flera lagar för att möjliggöra informationsutbytet.
44 Regeringens skrivelse 2008/09:206, Regelförenklingsarbetet.
45 EG-direktivet (2007/2/EG) om upprättandet av en infrastruktur för rumslig information (det så 
kallade Inspiredirektivet). Inspiredirektivet ställer krav på förenklade möjligheter att få tillgång till 
information och villkor för hur informationen ska användas samt om organisatoriskt samarbete.
46 2003/98/EG.
47 Ds 2009:44, Vidareutnyttjande av handlingar – genomförande av PSI-direktivet.
48 Regeringens direktiv 2008:36.

2.2 Utredningar som redovisar hinder för IT-investeringarRiksrevisionen redovisade 2004 en granskning av regeringens styrning av 
e-förvaltningen.49 Riksrevisionens slutsats var att det fanns tydliga risker för 
att målen för e-förvaltningen inte uppnås om utvecklingen fortsätter som 
tidigare. Riksrevisionen konstaterade också att reformen med e-förvaltningen 
hade fått begränsat genomslag hos granskade myndigheter. Vid den tidpunkten 
kunde myndigheterna erbjuda få avancerade e-tjänster. En orsak till 
detta var att målet om bättre service till medborgarna inte varit den primära 
drivkraften när myndigheter utvecklat e-tjänster. I stället hade myndigheterna 
prioriterat e-tjänster som bidrog till ökad kostnadseffektivitet inom myndigheten. 
En konsekvens blev att e-tjänster där kostnaden i första hand belastar 
myndigheten och där nyttan tillfaller andra inte utvecklades i tillräcklig 
omfattning.50 
Riksrevisionen konstaterade vidare att regeringen tillämpat en mycket 
återhållsam mål- och resultatstyrning av enskilda myndigheter. Regeringen 
hade inte tagit fram myndighetsspecifika mål och återrapporteringskrav. 
Myndigheterna fick därmed en stor handlingsfrihet att själva utveckla e-tjänster. 
Även arbetet med att hantera legala restriktioner som hindrade e-tjänster 
från att införas hade framskridit mycket långsamt enligt Riksrevisionen. 
Riksrevisionen rekommenderade regeringen att mer systematiskt arbeta 
med införandet av den elektroniska förvaltningen och skapa bättre legala 
förutsättningar för myndigheternas arbete med e-förvaltningen. 
Regeringen gav 2008 uppdrag till 70 myndigheter att redovisa de åtgärder 
som vidtagits och som planeras inom e-förvaltningsområdet. Verva 
återrapporterade uppdraget 51 och ett grundläggande problem för myndigheternas e-förvaltningsarbete var bristen på referensramar och målbilder. Verva 
redovisade att myndigheterna har behov av att reformera registerförfattningarna 
och att en översyn av förvaltningslagen behöver göras. Verva pekade 
också på behovet av att myndigheter kan behöva stöd för att identifiera 
samordningsvinster i sitt arbete. Verva konstaterade också att det fanns en 
outnyttjad potential i samverkan om e-tjänster och informationsutbyte 
mellan myndigheter.
49 Riksrevisionen 2004:19 Vem styr den elektroniska förvaltningen?
50 Detta problem förde även Riksrevisionsverket fram i sin återrapportering av ett regeringsuppdrag. 
RRV 2002:30, IT i verksamhetsutvecklingen s. 68.51 Verva 2008:14, 69 myndigheter redovisar 915 strategiska insatser för utveckling av 
e-förvaltningen.

3 Uteblivna IT-investeringarI detta kapitel beskriver Riksrevisionen myndigheternas redovisning av de 
uteblivna IT-investeringarna utifrån IT-investeringarnas grundläggande syfte.
52 IT-investeringarna syftar till att öka graden av service till medborgare och 
företag, effektivisera förvaltningen eller stärka viktiga funktioner i samhället. 
Riksrevisionen utgår från att myndigheternas ansvar är att fortlöpande 
utveckla verksamheten och samarbeta med myndigheter och andra aktörer 
samt att uppmärksamma regeringen på hinder som försvårar myndighetens verksamhetsutveckling. Riksrevisionen utgår också från att regeringen 
möjliggör att angelägna IT-investeringar kommer till stånd inom ramen för 
myndigheternas samverkan.
3.1 IT-investeringar för förvaltningens kontakt med 
medborgare och företag 
Ny e-tjänst för bokning av förarprovVid tidpunkten för Riksrevisionens enkät redovisade Vägverket i sitt svar att 
IT-investeringar för utveckling av ett nytt bokningssystem för förarprov inte 
hade kommit till stånd. 
Syftet med IT-investeringenI Vägverkets befintliga e-tjänst ”Boka prov” bokar en person tid för att utföra 
förarprov. Vägverket vill utveckla en ny bokningstjänst. I den nya bokningstjänsten 
ska ett elektroniskt informationsutbyte mellan Vägverket och Transportstyrelsen 
ingå.53 Exempelvis behöver Vägverket få tillgång till uppgifter 
om giltigt körkortstillstånd, riskutbildning med mera från Transportstyrelsen. 
Enligt Vägverket ska IT-investeringen kunna bidra till bättre service till kunder 
i samband med förarprov och att myndigheten lättare ska kunna följa upp 
uppsatta mål i form av tjänster till kunder. 
Det finns en tidigare överenskommelse mellan myndigheterna om att 
den nya bokningstjänsten skulle vara genomförd till årsskiftet 2009/10. 
Överenskommelsen innebar att Vägverket skulle svara för utvecklingen av 
52 En IT-investering har i många fall flera syften.
53 Vägverkets svar på Riksrevisionens enkät och därefter kompletterande frågor.

det nya förarprovssystemet. Transportstyrelsen skulle å sin sida svara för 
utvecklingen av sådana informationstjänster som Vägverket vill integrera i 
bokningstjänsten. 
Typ av hinderUnder granskningens gång har myndigheterna meddelat att IT-investeringen 
inte kommit till stånd på grund av Transportstyrelsens interna sparkrav 
under 2009.54 Enligt Vägverket har tidigare vidareutveckling av det befintliga 
bokningssystemet försvårats av vägtrafikregisterlagen55. Enligt Vägverket har 
lagen begränsat myndighetens möjlighet att ge en utökad service till användarna, exempelvis att via bokningssystemet kunna ge påminnelser inför prov 
via mejl eller sms. 
Myndighetens och regeringens agerandeEnligt Vägverket har förhandlingar pågått under hösten 2009 med Transportstyrelsen 
om möjligheten att fortsätta samverkansprojektet. Under granskningens 
gång har Transportstyrelsen genomfört en ny analys av IT-investeringen 
och sedan meddelat Vägverket att projektet bedöms som angeläget.56 
Myndigheterna planerar nu att påbörja sina delar av IT-investeringarna för 
att få en ny bokningstjänst på plats under 2010. 
Beträffande begränsningarna i vägtrafikregisterlagen har myndigheterna 
funnit att vidareutveckling av den befintliga bokningstjänsten inte är möjlig. 
En ny bokningstjänst kommer att utvecklas som myndigheterna anser inte 
hamnar i konflikt med Vägtrafikregisterlagen. 
Enligt Vägverket har myndigheten tidigare skickat en skrivelse till regeringen 
för att synliggöra problematiken och de skillnader som förekom mellan 
e-tjänster för fordon respektive körkort.57 Regeringen har i regleringsbreven 
för 2007 – 2009 inte tagit upp frågor som avser den berörda e-tjänsten 
eller närliggande verksamhet. I E-delegationens rapport redovisas förslag på 
en prioriterad IT-investering som berör Vägverkets ovan beskrivna bokningstjänst.
5854 Vägverkets respektive Transportstyrelsen svar på Riksrevisionens kompletterande frågor.
55 Lag (2001:558) om vägtrafikregister.
56 Transportstyrelsens svar på Riksrevisionen kompletterande frågor.
57 Vägverkets svar på Riksrevisionens kompletterande frågor.
58 SOU 2009:86, Strategi för myndigheternas arbete med e-förvaltning. s. 202 f.

Automatisering av företagsregistreringBolagsverket, Skatteverket och Tillväxtverket (tidigare Nutek) utvecklar i 
samverkan e-tjänster för företagare.59 Skatteverket har till Riksrevisionen 
redovisat en IT-investering för att bland annat effektivisera hanteringen av 
företagsregistreringar som inte har genomförts.60 
Syftet med IT-investeringenI Skatteverkets e-tjänst Företagsregistrering.se och på Bolagsverkets webbsida 
verksamt.se kan blivande företagare bland annat registrera nya företag. 
Syftet med Skatteverkets IT-investering, med tänkt start 2009 – 2010, var att 
automatisera en omfattande manuell hantering av skatteregistreringsärenden som uppkommer vid start av företag. 
Syftet med IT-investeringen var också att förbättra informationen i 
Bolagsverkets webbportal verksamt.se så att företagare där skulle kunna se 
befintliga uppgifter hos Skatteverket om det egna företaget samt statusen 
för pågående företagsärenden hos Skatteverket. Enligt Skatteverket innebär 
den uteblivna IT-investeringar bland annat att företagare får vänta upp till en 
vecka för att få en elektronisk företagsregistrering bekräftad av Skatteverket. 
Typ av hinderOrsaken till att IT-investeringen inte genomfördes var enligt Skatteverket att 
myndigheten prioriterade andra lagtvingande insatser. Enligt Skatteverket 
kan det även finnas rättsliga hinder för att genomföra IT-investeringen. 
Skatteverkets uppgifter om pågående beskattningsärenden är sekretessbelagda, 
vilket innebär att sådana uppgifter inte kan göras tillgängliga på 
verksamt.se eftersom portalen ansvarsmässigt är knuten till Bolagsverket. 
Myndighetens och regeringens agerandeSkatteverket har inte formellt informerat regeringen om den uteblivna IT-
investeringen. I E-delegationens rapport redovisas ett förslag om vidareutveckling 
av portalen verksamt.se. Skatteverkets ovan beskrivna IT-investering 
för automatisering av företagsregistrering kan ses som en delinvestering i 
den tänkta vidareutvecklingen av verksamt.se. Det är oklart om regeringen 
på annat sätt är informerad om den uteblivna IT-investeringen.
59 Myndigheterna har utvecklat e-tjänster för företagare på följande webbsidor: 
www.foretagarguiden.tillvaxtverket.se, www.foretagsregistrering.se och www.verksamt.se. 
60 Skatteverkets svar på Riksrevisionens enkät och kompletterande frågor. IT-investeringen var 
planerad inom ramen för Skatteverkets program Företagsregistrering under benämningen 
Skattereg Etapp 3.

Elektronisk handläggning av lantbruksstöd vid länsstyrelsernaStatens jordbruksverk har till Riksrevisionen redovisat att IT-investeringar 
inom ramen för länsstyrelsernas handläggning av ansökningar om EU:s 
lantbruksstöd inte har kommit till stånd.61 Under 2007 omfattade EU-stödet 
cirka 10 miljarder kronor i Sverige.62 Antalet företagare som sökte EU-stöd 
uppgick samma år till cirka 82 000.63 
Syftet med IT-investeringenEnligt Jordbruksverket har myndigheten planerat att utveckla ett IT-stöd åt 
länsstyrelserna. IT-stödet skulle innebära att elektronisk handläggning kan 
införas i administrationen av EU:s lantbruksstöd.64 Syftet med IT-investeringen 
är dels att minska administrationen för lantbrukare, dels att rationalisera 
och samordna handläggningen av lantbruksstödet inom och mellan länsstyrelserna. 
Typ av hinderJordbruksverket uppger till Riksrevisionen att IT-investeringen har fått stå 
tillbaka på grund av att myndigheten prioriterat andra tvingande insatser. 
Möjligheten att genomföra IT-investeringen begränsas även av att länsstyrelserna 
inte får ta del av eller handlägga varandras ärenden.65 
Myndighetens och regeringens agerandeJordbruksverket har inte formellt uppmärksammat regeringen i frågan. Länsstyrelserna 
uppger att IT-investeringen är under beredning hos Jordbruksverket. 
I E-delegationens rapport redovisas papperslös handläggning av jordbruksstöd 
som ett förslag på en prioriterad e-tjänst.66 
Regeringen har inte vidtagit några åtgärder med anledning av den 
uteblivna IT-investeringen. Däremot tillsatte regeringen under 2007 en 
utredning för att se över administrationen, organisationen och kontrollen av 
jordbruksstöden.67 Utredningen lämnade över ett betänkande till regeringen 
2009.68 Utredningen lyfter fram behovet av att regeringen tydliggör, 
61 Jordbruksverkets svar på Riksrevisionens enkät och kompletterande frågor.
62 SOU 2009:07, Den svenska administrationen av jordbruksstöd, s. 15 f.
63 Ibid, s. 16.64 Jordbruksverket har föreskriftsrätt gentemot länsstyrelserna vad gäller administrationen av EU:s 
lantbruksstöd.
65 Enligt Jordbruksverket begränsas detta av offentlighets- och sekretesslagen (2009:400) och 
personuppgiftslagen (1998:204).
66 SOU 2009:86, Strategi för myndigheternas arbete med e-förvaltning, s 195 f.
67 Regeringens dir. 2007:138 Utredning av administration, organisering och kontroll av jordbruksstöden.
68 SOU 2009:07, Den svenska administrationen av jordbruksstöd.

till exempel i regleringsbrev, ansvarsfördelningen mellan länsstyrelserna och 
Jordbruksverket vad gäller IT-stöd. Utredningen tar även upp frågan om att 
kunna flytta ärenden mellan länsstyrelser. 
I regeringens årliga regleringsbrev till Jordbruksverket för 2007 – 2009 
ställer regeringen krav på återrapportering om vilka åtgärder som Jordbruksverket 
tillsammans med länsstyrelserna gjort för att minska kostnaderna för 
administrationen av EU-stöd. 
IT-stöd för att säkerställa rätt skatteskuld vid skattebyten i 
kombination med preskriberade skulderI Riksrevisionens enkät har Skatteverket redovisat att IT-investeringar inte 
har kommit till stånd inom ramen för Skatteverkets och Kronofogdemyndighetens 
hantering av skatteskulder. Skatteverket har till Riksrevisionen hänvisat 
till en aktuell statlig offentlig utredning69 som belyser området. 
Syftet med IT-investeringenEnligt Skatteverket är det i vissa fall svårt att avgöra om en skattskuld anses 
vara betald eller inte.70 Det finns risk att Skatteverkets respektive Kronofogdemyndighetens 
uppgifter om och hantering av skattskyldigas skatteskulder, 
exempelvis vid utlandsindrivning, inte är samordnade mellan myndigheterna. 
Detta kan leda till att Skatteverket betalar ut ett felaktigtöverskott av skatt 
– ”luftpengar” – på skattekontot. 71 Det kan också leda till att den skattskyldige 
tvingas betala en skatt till Kronofogdemyndigheten som den skattskyldige 
av Skatteverket fått anstånd med att betala.72. 
Den uteblivna IT-investeringen innebär att Skatteverket för närvarande 
inte kan få ett direkt svar på elektroniska förfrågningar till Kronofogdemyndigheten 
om huruvida en skuld i en restföringspost hos Kronofogdemyndigheten 
är betald eller inte.73 Enligt Skatteverket behöver IT-investeringar 
genomföras hos båda myndigheterna.
69 SOU 2009:58, Skatteförfarandet, del 2, avsnitt 8.5.2, s. 592 och bil. 7, s. 803.70 Skatteverkets svar på Riksrevisionens kompletterande frågor.
71 SOU 2009:58, Skatteförfarandet, del 2, bil. s. 803. En skattskyldigs skatteskuld kan ha förts över 
till Kronofogdemyndigheten för indrivning. Skatteskulden tas då bort från skattekontot. Skatteskulden kan senare bli överklagad. Om Skatteverket då beslutar om att en skattskyldig får 
anstånd att betala skatt eller får nedsättning av skatt, leder det till att skattekontot får ett positivt 
tillskott av skatt (för mycket skatt). Innan detta stäms av mot skulden hos Kronofogdemyndigheten finns risk att Skatteverket betalar ut överskottet på skattekontot, det vill säga ett överskott 
som i praktiken inte finns.
72 SOU 2009:58, Skatteförfarandet, del 2, bil. 7, s. 803. Om en skattskyldig har flera skatteskulder 
för indrivning av Kronofogdemyndigheten och den skattskyldige betalar in skatt för den senaste 
skatteskulden gör Kronofogdemyndigheten en avräkning mot den äldsta skatteskulden. Den 
senaste skatteskulden, som är betald, ligger då kvar hos Kronofogdemyndigheten för indrivning. 
Detta kan skapa förvirring hos den skattskyldige.
73 Skatteverkets svar på Riksrevisionens kompletterande frågor.

Typ av hinderEnligt Skatteverket har Kronofogdemyndigheten inte haft möjlighet att 
genomföra en IT-investering på grund av bristande budgetmedel. Enligt Kronofogdemyndigheten 
påverkar IT-investeringen ett IT-system som är känsligt 
för förändringar. Myndigheten planerar att ersätta IT-systemet senast 2012.74 
Myndighetens och regeringens agerandeSkatteverket har medverkat i Skatteförfarandeutredningen som avrapporterades 
till regeringen i juni 2009.75 Myndigheten lämnade underlag till utredningens 
problembeskrivningar.76 Regeringen har inte tagit upp problemområdet 
och IT-investeringen i budgetpropositionen för 2010. 
En gemensam anmälningsportal för fartygsrapporteringI Riksrevisionens enkät har Sjöfartsverket redovisat en utebliven IT-investering 
i företagens rapportering av fartyg till Sjöfarts verket, Kustbevakningen 
och Tullverket. Även Tullverket har i granskningen redovisat uppgifter om 
IT-investeringen. 
Syftet med IT-investeringenFöretag som är verksamma inom sjöfart lämnar snarlika uppgifter till 
Sjöfartsverket, Tullverket och Kustbevakningen. Uppgifter till Tullverket och 
Kustbevakningen kan endast lämnas via fax. Myndigheterna har således inte 
samordnat rapporteringen av uppgifter mellan sig.77 
Som svar på önskemål från näringslivet, och krav från EU, om samordning 
och förenkling har myndigheterna planerat att tillsammans utveckla en 
gemensam anmälningsportal för fartygsrapportering. Anmälningsportalen 
föreslås av myndigheterna bli en vidareutveckling av Sjöfartsverkets befintliga 
IT-baserade fartygsrapporteringssystem (FSR).78 Under 2006 genomförde 
myndigheterna en rättsutredning och klarade ut de rättsliga förutsättningarna 
för samordnad elektronisk förhandsanmälan. 
Om IT-investeringen genomförs bedöms verksamheten underlättas för 
myndigheterna och för företagen.79 Enligt ett räkneexempel kan näringslivet 
74 Kronofogdemyndighetens svar på Riksrevisionens kompletterande fråga.
75 SOU 2009:58, Skatteförfarande, del 2, avsnitt 8.5.2, s. 592 och bil. 7, s. 803.76 Rapport Skatteverkets utvärdering av skattekontot (2007).
77 Sjöfartsverkets UFRS-Statusrapport 2009/1 (20 maj 2009) till Näringsdepartementet.
78 Ibid.
79 Ibid.

spara cirka 4 miljoner kronor årligen.80 Kommunikationen och dialogen inom 
och mellan myndigheter skulle också effektiviseras samt även bidra till bättre 
kontroll.81 
Typ av hinderSjöfartsverket och Tullverket har under granskningens gång fört fram hinder 
för att genomföra IT-investeringen.82 Sjöfartsverket uppger att det inte finns 
möjlighet att arbeta vidare med IT-investeringen på grund av att andra IT-
projekt prioriteras och att myndigheten fått minskade ekonomiska resurser.83 
Tullverket har för Riksrevisionen fört fram att det först måste beslutas om 
vilken myndighet som har huvudansvaret för en anmälningsportal för fartygsrapportering. 
Först därefter kan, enligt Tullverket, ett formellt beslut om 
IT-investeringen tas.84 Mot bakgrund av dessa hinder har myndigheterna inte 
fortsatt den förstudie om IT-investeringen som pågick under första halvan av 
2009. Studien är vilande i väntan på att regeringen ger förändrade förutsättningar 
för en fortsättning.85 
Myndighetens och regeringens agerandeI Sjöfartsverkets statusrapport till regeringen framförs en fråga till regeringen 
om hur samverkan mellan de tre myndigheterna kommer att påverkas av 
IT-investeringen och hur resursfördelningen ska ske mellan myndigheterna.86 
Av samma rapport framgår att även Tullverket och Kustbevakningen prioriterar 
andra projekt och därför inte har möjlighet att för tillfället delta mer i 
projektet om fartygsrapportering. I rapporten efterfrågar myndigheterna även 
en politisk signal om hur arbetet ska bedrivas bland annat mot bakgrund av 
det nya EU-direktivet om sjöövervakning samt hur resursfördelningen ska 
ske mellan myndigheterna. 
Regeringen har inte tagit upp frågan om IT-investeringen i Sjöfartsverkets 
regleringsbrev för 2007 – 2009. 
Regeringen har i sin skrivelse till riksdagen i juni 2009 om regelförenklingsarbetet 
gett en beskrivning av IT-investeringen.87 Av skrivelsen framgår 
att myndigheterna bedrev en förstudie under våren 2009.88 Vidare uppgav 
regeringen att ett IT-stöd skulle kunna införas under 2010 eller 2011.80 Skr. 2008/09:206 Regelförenklingsarbetet. Besparingen görs utifrån ett antagande om att cirka 
100 000 fartygsrapporteringar sker årligen.
81 Sjöfartsverkets UFRS-Statusrapport 2009/1 (20 maj 2009) till Näringsdepartementet.
82 Svar på Riksrevisionens enkät och kompletterande frågor.
83 Sjöfartsverkets UFRS-Statusrapport 2009/1 (20 maj 2009) till Näringsdepartementet.
84 Tullverkets svar på Riksrevisionens kompletterande frågor.
85 Sjöfartsverkets UFRS-Statusrapport 2009/1 (20 maj 2009) till Näringsdepartementet.
86 Ibid.
87 Skr. 2008/09:206 Regelförenklingsarbetet.
88 Skr. 2008/09:206 Regelförenklingsarbetet.

Regeringen för i budgetpropositionen för 2010 fram att det är angeläget 
att Kustbevakningen tillsammans med Sjöfartsverket och Tullverket fortsätter 
arbetet med att skapa ett gemensamt anmälningssystem för fartygsrapportering. 
I arbetet bör myndigheterna beakta det pågående arbetet inom EU med 
olika e-lösningar.89 
Enligt Regeringskansliet har de berörda myndigheterna inte fått förändrade 
förutsättningar för att kunna fortsätta studien om en anmälningsportal 
för fartygsrapportering.903.2 IT-investeringar för förvaltningens effektivisering 
Elektronisk överföring av läkarintyg mellan hälso- och sjukvården och 
FörsäkringskassanFörsäkringskassan har i sitt svar till Riksrevisionen redovisat behov av IT-
investeringar hos landstingen som hittills uteblivit. 
Syftet med IT-investeringenIT-investeringen hos landstingen skulle innebära att Försäkringskassan och 
landstingen elektroniskt kan kommunicera med varandra och att landstingen 
får möjlighet att skicka elektroniska läkarintyg till Försäkringskassan. 
Försäkringskassan har å sin sida genomfört IT-investeringar i form av en 
teknisk plattform som landstingen elektroniskt kan kommunicera med. Ett 
gemensamt utvecklingsprojekt har påbörjats för att utveckla de elektroniska 
informationsvägarna mellan Försäkringskassan och hälso- och sjukvården. 
Syftet med IT-investeringen är att göra besparingar genom minskade 
handläggningstider både inom hälso- och sjukvården och Försäkringskassan. 
Försäkringskassan bedömer att IT-investeringen, om den genomförs 
fullt ut, leder till betydande effekter i de berörda verksamheterna. Enligt uppgift 
uppgår besparingarna till mer än 1 miljard kronor i minskade sjukskrivningskostnader 
och cirka 40 – 50 miljoner kronor i de berörda aktörernas 
administration.91 
Typ av hinderEnligt Försäkringskassan är IT-investeringen förenad med stora kostnader 
och kräver prioritering av tekniska resurser.92 Hälso- och sjukvården har 
89 Prop. 2009/10:1. Utg. omr. 6 avsnitt 4.4 s. 91.90 Uppgift från Finansdepartementet.
91 SOU 2009:86, Strategi för myndigheternas arbete med e-förvaltning, s. 189.92 Försäkringskassans svar på Riksrevisionens enkät och kompletterande frågor.

saknat en gemensam IT-plattform. Det är enligt Försäkringskassan en stor 
mängd IT-system inblandade, vilket leder till en hög teknisk komplexitet.93 
Enligt Försäkringskassan behöver gemensamma tekniska standarder införas 
i landstingen.94 
Vid tidpunkten för Riksrevisionens enkät bedömde Försäkringskassan att 
finansieringen från Sveriges Kommuner och Landsting av utvecklingsprojektet 
var oklar. 
Myndighetens och regeringens agerandeFörsäkringskassan betraktar det egna initiativet med IT-investeringen som 
ett led i att effektivisera verksamheten och har inte funnit behov av att uppmärksamma 
regeringen på ett formellt sätt, utan information ges fortlöpande 
i dialogen med regeringen.95 
Under granskningens gång har Försäkringskassan uppgett att finansieringsfrågan 
var på väg att lösas. SKL uppger för Riksrevisionen att finansieringen 
numera inte är oklar.96 SKL:s uppfattning är också att tekniken inte 
utgör ett större hinder, men att det finns oklarheter kring säkerhetslösningarna. 
I E-delegationens rapport är ett förbättrat informationsutbyte mellan 
Försäkringskassan och hälso- och sjukvården ett förslag på en prioriterad 
e-tjänst.97 
Riksrevisionen har inte funnit att regeringen i budgetpropositioner 
specifikt har uppmärksammat IT-investeringen. I en intervju uppger Försäkringskassan 
att regeringens initiativ i den så kallade sjukvårdsmiljarden98 kan 
öka hälso- och sjukvårdens incitament till att IT-investeringen genomförs.99 
Enligt Försäkringskassan sker för närvarande ett samråd om en finansieringslösning 
mellan Socialdepartementet och SKL.10093 SOU 2009:86, Strategi för myndigheternas arbete med e-förvaltning, s. 190.94 Försäkringskassans svar på Riksrevisionens enkät och kompletterande frågor.
95 Ibid.
96 SKL:s svar till Riksrevisionen i faktagranskningen av rapportutkast.
97 SOU 2009:86, Strategi för myndigheternas arbete med e-förvaltningen, s. 188.98 För att ge sjukskrivningsfrågorna högre prioritet i hälso- och sjukvården införde staten ekonomiska incitament för 2006 - 2008, den så kallade sjukvårdsmiljarden. Landstingen får del av sjuk 
vårdsmiljarden i direkt förhållande till hur mycket antalet sjukpenningdagar minskar i respektive 
län i förhållande till föregående år. Sjukvårdsmiljarden regleras av en överenskommelse mellan 
staten och Sveriges Kommuner och Landsting. Regeringen har förlängt sjukvårdsmiljarden för 
2009 – 2011.99 Intervju med Försäkringskassan.
100 Försäkringskassans svar på Riksrevisionens kompletterande frågor.

Elektronisk hantering av konkursärendenI Riksrevisionens enkät har Kronofogdemyndigheten redovisat att IT-investeringar rörande elektronisk hantering av konkursärenden inte har kunnat 
genomföras. I regleringsbrevet för 2008 fick Kronofogdemyndigheten i uppdrag 
att utreda möjligheter till att förenkla den administrativa hanteringen av 
dokument och utbyte av information i konkurshanteringsprocessen. I regeringens 
uppdrag till Kronofogdemyndigheten skulle arbetet bedrivas i samråd 
med Domstolsverket, Bolagsverket och andra berörda aktörer i konkurshanteringsprocessen. 
I regleringsbrevet till Bolagsverket gav regeringen myndigheten 
uppdraget att bistå Kronofogdemyndigheten i arbetet. Regeringen gav 
inte Domstolsverket ett motsvarande uppdrag. 
Syftet med IT-investeringenEn företagskonkurs inbegriper många myndigheter, och mängden information 
som hanteras i processen är omfattande. Dagens hantering är till stor 
del pappersbaserad, och antalet öppna konkurser uppgår till cirka 10 000 
per år.101 Syftet med IT-investeringen är enligt Kronofogdemyndigheten att 
hanteringen ska kunna ske elektroniskt och därigenom avsevärt minska pappershanteringen 
och dubbelinmatningen. Kronofogdemyndighetens kalkyl 
pekar på att en effektivisering av konkurshanteringen årligen skulle innebära 
besparingar om minst 41 miljoner kronor.102 I denna kalkyl skulle domstolarna svara för en årlig besparing om cirka 10 miljoner kronor.103 
Typ av hinderEnligt en bedömning från Kronofogdemyndigheten hindrar berörd lagstiftning 
IT-investeringens genomförande.104 Ett exempel är att konkurslagen och 
andra konkursförfattningar som reglerar flera moment i konkurshanteringen 
kräver egenhändigt undertecknande av dokument.105 Kronofogdemyndigheten 
är också tillsynsmyndighet i konkurser, och denna verksamhet lyder 
under en registerförfattning som inte tillåter elektroniskt utbyte av dokument 
med konkursförvaltarna.106101 Kronofogdemyndigheten, Slutrapport Effektivisera konkurshanteringsprocessen, versionsdatum 
2009-01-22, s. 5.102 Ibid, s. 6.103 Ibid, s. 6.104 Kronofogdemyndighetens svar på Riksrevisionens kompletterande frågor.
105 Kronofogdemyndigheten Slutrapport Effektivisera konkurshanteringsprocessen, versionsdatum 
2009-01-22, s. 23.106 Ibid, s. 24.

Kronofogdemyndigheten har uppgett att Domstolsverket inte medverkar 
i det fortsatta arbetet med att utreda IT-investeringen. Av en intervju med 
Kronofogdemyndigheten framgår att Domstolsverket är en viktig aktör i 
konkurshanteringen och att domstolarnas medverkan i IT-investeringen är 
angelägen för att uppnå full besparingspotential. 
Domstolverket å sin sida uppger för Riksrevisionen att myndigheten har 
deltagit i samtliga delar som beskrivs i Kronofogdemyndighetens regeringsuppdrag.
107 Enligt Domstolsverket utökades projektet som hanterade 
regeringsuppdraget efter hand. I dessa delar, bland annat att göra en kostnads- 
och intäktskalkyl, hade myndigheten inte möjlighet att delta eftersom 
myndigheten prioriterade IT-investeringar inom ramen för myndighetens 
deltagande i RIF-samarbetet.108 Något nytt uppdrag från regeringen avseende 
konkurshanteringen har inte kommit till Domstolsverkets kännedom. 
Myndighetens och regeringens agerandeKronofogdemyndigheten avrapporterade uppdraget till regeringen i januari 
2009.109 
I och med att Domstolsverket har meddelat Kronofogdemyndigheten 
att Domstolsverket för närvarande inte avser att medverka i IT-investeringen 
har detta enligt Kronofogdemyndigheten medfört behov av att revidera 
kostnads- och intäktskalkylen eftersom kostnadsbesparingarna för de övriga 
aktörerna minskar. Detta leder i sin tur till att Kronofogdemyndigheten 
behöver utreda om det finns förutsättningar att genomföra IT-investeringen i 
sin helhet. Domstolsverket har å sin sida gjort en egen kalkyl som i stället för 
besparingar visar på en ökad kostnad för myndigheten om IT-investeringen 
genomförs.110 
I regleringsbreven för 2009 har ingen av de berörda myndigheterna fått 
ytterligare uppdrag för att genomföra IT-investeringen. Enligt företrädare 
från Regeringskansliet fick Kronofogdemyndigheten däremot ett så kallat
”muntligt uppdrag” att arbeta vidare och precisera den kostnads- och 
intäktsanalys som gjordes i förstudien.111 Detta bekräftas också i en intervju 
med Kronofogdemyndigheten.
107 Domstolsverkets svar på fråga från Riksrevisionen.
108 I RIF-samarbetet ingår rättsväsendets myndigheter, och syftet med samarbetet är att effektivisera 
informationshanteringen mellan myndigheterna.
109 Kronofogdemyndigheten Slutrapport Effektivisera konkurshanteringsprocessen, versionsdatum 
2009-01-22.110 Domstolsverkets svar på fråga från Riksrevisionen. Domstolsverket framför även att kalkylen som 
gjordes under sommaren 2009 är mycket osäker.
111 Intervju.

I E-delegationens rapport är en sammanhållen konkursprocess ett av 
förslagen på prioriterade e-tjänster.112 
I budgetpropositionerna 2009 och 2010 uppger regeringen att åtgärder 
måste vidtas för att förbättra produktiviteten inom konkurstillsynen.113 
Informationsutbyte vid indrivning av obetalda skulderI Riksrevisionens enkät har Kronofogdemyndigheten redovisat att IT-investeringar 
inte kommit till stånd som kan stärka myndighetens indrivning av 
obetalda skulder. 
Syftet med IT-investeringenIndrivning innebär att en borgenärs eller annan sökandes krav på indrivning 
av en obetald skuld från en gäldenär verkställs av Kronofogdemyndigheten. I 
denna process behöver myndigheten åtkomst till information om gäldenären 
hos andra myndigheter, till exempel uppgifter om pantregister för fastigheter hos Lantmäteriet. Kronofogdemyndigheten använder i dag i huvudsak 
en manuell rutin för beställning av nödvändiga uppgifter från Lantmäteriet. 
Uppgifterna lämnas sedan på ett elektroniskt medium till Kronofogdemyndigheten.
114 
Syftet med att investera i ett nytt IT-stöd är att Kronofogdemyndigheten 
får möjlighet till direktåtkomst till registerdata hos berörda myndigheter.115 
Kronofogdemyndigheten bedömer att myndighetens verksamhet skulle 
kunna effektiviseras och förbättras genom ökad tillgång till andra myndigheters register.116 
Kronofogdemyndigheten har också uppgett att ett elektroniskt informationsutbyte 
med arbetslöshetskassorna117 inte hade kommit till stånd vid 
tidpunkten för Riksrevisionens enkät. IT-investeringen syftar till att automatisera 
det manuella arbetet för berörda aktörer genom ett elektroniskt utbyte 
av information om beslut om arbetslöshetsersättning, utmätningsbeslut och 
de avdrag arbetslöshetskassorna gör enligt Kronofogdemyndighetens beslut. 
Kronofogdemyndigheten har tidigare tillsammans med Försäkringskassan 
genomfört en motsvarande IT-investering.
112 SOU 2009:86, Strategi för myndigheternas arbete med e-förvaltningen, s. 188.113 Prop. 2008/09:1, utg.omr. 3 Skatt, tull och exekution avsnitt 4, s. 21; Prop. 2009/10:1, utg. omr. 3 
Skatt, tull och exekution avsnitt 5.1, s. 27 – 28.114 Kronofogdemyndighetens svar på kompletterande fråga från Riksrevisionen.
115 Ibid.
116 Kronofogdemyndighetens svar på Riksrevisionens enkät.
117 Arbetslöshetskassorna är privaträttsliga organ vars handläggning av och beslut om ersättning 
utgör myndighetsutövning. Arbetslöshetskassorna transfererar statliga medel till personer som är 
berättigade till arbetslöshetsunderstöd. Under 2008 betalades 13,6 miljarder kronor ut.

Typ av hinderKronofogdemyndigheten får inte enligt personuppgiftslagen använda elektronisk 
direktåtkomst till registerdata vid till exempel Lantmäteriet.118 Orsaken 
till detta är legala krav för att skydda den personliga integriteten. Enligt 
Kronofogdemyndigheten skulle dock moderna tekniska lösningar kunna 
tillgodose kraven på säkerhet och skydd för den personliga integriteten.119 
Enligt Kronofogdemyndigheten har ett elektroniskt informationsutbyte 
med arbetslöshetskassorna inte kommit till stånd på grund av resursbrist vid 
Arbetslöshetskassornas samorganisation.120 
Myndighetens och regeringens agerandeKronofogdemyndigheten har inte kunnat uppge om myndigheten formellt 
har informerat regeringen om de hinder som begränsar myndighetens åtkomst 
till registerdata hos andra myndigheter, till exempel hos Lantmäteriet. 
Däremot har myndigheten tagit upp problemet i svar eller i muntliga framställningar 
till regeringen. 
Kronofogdemyndigheten uppger att myndigheten har inlett ett samarbete 
med Arbetslöshetskassornas samorganisation.121 Någon överenskommelse 
mellan aktörerna om investeringar i ett IT-stöd finns inte i dagsläget. 
Enligt en plan som togs fram för samarbetet planeras utveckling av önskade 
funktioner under hösten 2009. 
Enligt Arbetslöshetskassornas samorganisation prioriterades tillgängliga 
resurser för att få ett annat informationsutbyte med Kronofogdemyndigheten 
infört under första halvåret 2009. Enligt samorganisationen finns i numera 
resurser för att fortsätta med den berörda IT-investeringen.122 
Kronofogdemyndigheten uppger att myndigheten inte har uppmärksammat 
regeringen i frågan. 
Riksrevisionen har inte funnit att regeringen i regleringsbrev eller i 
budgetpropositioner har uppmärksammat de berörda IT-investeringarna. 
IT-stöd för anmälan och utredning av brottI Riksrevisionens enkät har Skatteverket lämnat uppgifter om en utebliven IT-
investering i myndighetens verksamhetsområde utredningar av skattebrott.
118 Kronofogdemyndighetens svar på Riksrevisionens enkät.
119 Enligt Kronofogdemyndighetens svar på Riksrevisionens enkät handlar detta framför allt om att 
skillnaden mellan utlämnande av uppgifter på elektroniskt medium och elektronisk direktåtkomst 
till registerdata idag orsakar praktiska problem i utvecklingen av IT-stöd.
120 Kronofogdemyndighetens svar på Riksrevisionens enkät.
121 Ibid.
122 Svar från Arbetslöshetskassornas samorganisation på fråga från Riksrevisionen.

Syftet med IT-investeringenSex myndigheter – Polisen, Åklagarmyndigheten, Ekobrottsmyndigheten, 
Kustbevakningen, Tullverket och Skatteverket är i sina myndighetsinstruktioner 
ålagda att anmäla och utreda brott. De sex brottsutredande myndigheterna 
ingår i RIF-samarbetet123 och samarbetet syftar bland annat till att få fram 
gemensamma IT-stöd för att hantera och utbyta information om brottsmål 
mellan myndigheterna. 
I början av 2008 kom myndigheterna överens om att utreda ett gemensamt 
IT-stöd, ”Avrapportering och utredning för rättskedjans aktörer” 
(AURA).124 Syftet med AURA var att utreda myndigheternas gemensamma 
processer, informationsanvändning och behov av rapportering och utredning. 
Syftet var också ta fram ett underlag för beslut om ett gemensamt 
IT-stöd. Enligt Skatteverket är myndigheternas respektive process för anmälan 
och utredning av brott mycket lika, och myndigheten bedömer att 
hanteringen av brottsärenden skulle förenklas om endast ett, och inte flera 
myndighetsspecifika, IT-stöd för ärendehanteringen utvecklades. Det skulle 
sannolikt enligt Skatteverket också bli billigare.125 
Typ av hinderProjektet AURA lades ned hösten 2008. En av flera bidragande orsaker var 
enligt Skatteverket att polisens behov av ett IT-system för avrapportering och 
utredning av brott blev så akuta att polisen behövde utveckla ett liknande 
system på egen hand. Polisen tog därför beslut om att detta skulle ske utanför 
AURA.126 En annan orsak till att IT-investeringen inte kom till stånd var 
att myndigheterna hade olika förväntningar på AURA och vad AURA skulle 
leverera. 
Myndighetens och regeringens agerandeSkatteverket kan inte avgöra om det var rätt eller fel att lägga ned AURA och 
ser två vägar för att hantera den uppkomna situationen. En väg är att försöka 
anpassa Skatteverkets verksamhet till det IT-system som polisen tar fram. En 
annan väg är att utveckla ett eget IT-system, vilket Skatteverket för närvarande 
överväger.127123 I RIF-samarbetet ingår rättsväsendets myndigheter och syftet med samarbetet har sedan 1996 
varit att samordna informationsöverföringen vad gäller både begrepp och tekniska lösningar 
mellan myndigheterna. År 2009 har regeringen tagit över ledningen av RIF-samarbetet.
124 Protokoll från RIF-rådet.
125 Intervju med skatteverket.
126 RIF-rådet Redovisningen av RIF- samordningen år 2008, s. 8. Polisens eget system skulle hantera 
de polisiära kraven, vilka innefattade både brott och icke brott.
127 Skatteverkets svar på Riksrevisionens enkät.

Skatteverket ingår i RIF-samarbetet och står formellt bakom beslutet att 
avbryta AURA-projektet.128 
Regeringen har löpande fått information om IT-investeringen genom 
att delta i RIF-samarbetet. Information har också lämnats till regeringen i 
redovisningen av RIF-samordningen 2008.129 I början av 2009 beslutade 
regeringen att ta över ledningen för RIF-arbetet.130 
Effektivare åtkomst till geografisk informationLantmäteriet har redovisat att IT-investeringar för att effektivisera hanteringen 
av och åtkomsten till geografisk information ännu inte kommit till 
stånd.131 I Riksrevisionens enkät har även Försvarsmakten, länsstyrelserna 
och Vägverket uttryckt behov av en enklare åtkomst till Lantmäteriets geografiska 
information. 
Syftet med IT-investeringenLantmäteriet har ett nationellt samordningsansvar för geografisk information. 
I den rollen hanterar myndigheten omfattande information som levereras 
från flera uppgiftslämnare, exempelvis väginformation från Vägverket, 
taxeringsinformation från Skatteverket och mycket varierande information 
från kommunerna. Enligt Lantmäteriet förekommer i denna process mycket 
dubbelarbete, det vill säga samma information lagras hos såväl berörda 
uppgiftslämnare som Lantmäteriet. 
IT-investeringen syftar till att med modern teknik reducera dubbelarbetet 
och att öka användningen av offentlig geografisk information. Tekniken 
innebär att geografisk information hämtas direkt från uppgiftslämnarna, 
eller exempelvis via Lantmäteriet. Detta förutsätter IT-investeringar såväl hos 
Lantmäteriet som hos berörda uppgiftslämnare. 
Typ av hinderEnligt Lantmäteriet är det flera omständigheter som hindrar IT-investeringen. 
IT-investeringen förutsätter att en gemensam informationsstruktur fastställs 
mellan uppgiftslämnare och Lantmäteriet.132 En komplicerande faktor i 
Lantmäteriets samordning är att de olika informationsägarna har olika finan128 Protokoll från AURA:s styrgrupp.
129 RIF-rådet Redovisningen av RIF-samordningen år 2008, s. 7 f.
130 Regeringsbeslut I:6, 2009-03-05, Justitiedepartementet.
131 I rapporten används begreppet geografisk information vilket omfattar exempelvis kartdata och 
registerinformation om byggnader, sjöar, vägar, vegetation och befolkning. Ett vanligt förekommande begrepp för den här typen av information är geodata.
132 SOU 2009:86, Strategi för myndigheternas arbete med e-förvaltning.

sieringsvillkor för uppbyggnad och användning av sin information. Lantmäteriet 
pekar också på att användning av modern teknik kan innebära problem 
ur säkerhets, sekretess- och integritetssynpunkt. Exempelvis begränsar 
fastighetsregisterlagen133 möjligheten att använda viss modern teknik.134 
Myndighetens och regeringens agerandeLantmäteriet uppger att myndigheten har redovisat det ovannämnda problemet 
till regeringen. Detta gjorde myndigheten i ett regeringsuppdrag 2007 
som var kopplat till att EG-direktivet Inspire skulle införas i svensk lagstiftning.
135 Lantmäteriet förde i rapporten fram att en utredning behövs för att 
reda ut behovet av nya författningsförslag och författningsändringar. Lantmäteriet 
bedömde att regleringsändringarna måste träda i kraft senast i maj 
2009 då Inspiredirektivet skulle vara infört i svensk lagstiftning.136 
Utöver det ovannämnda uppdraget till Lantmäteriet har regeringen i regleringsbreven 
gett Lantmäteriet i uppdrag att årligen följa upp och revidera 
den nationella geodatastrategin. Mot bakgrund av de ovannämnda regelförändringarna 
är ett förslag till lagstiftning för Inspiredirektivet under beredning 
i Regeringskansliet. 
EU- kommissionen har i en formell underrättelse meddelat att Sverige 
inte uppfyller sina skyldigheter enligt Inspiredirektivet genom att inte ha anmält 
genomförandet till kommissionen. Regeringen har beretts tid att svara 
på den formella underrättelsen.137 
E-delegationen tar upp IT-investeringen för åtkomst till geografisk 
information i sin strategi för myndigheternas arbete med e-förvaltning. 
E-delegationen har uppmärksammat problem med registerlagar och föreslår 
regeringen att tillsätta en utredning med uppdrag att göra en översyn av 
registerförfattningarna.138 
133 Lag (2000:224) om fastighetsregister.
134 Intervju med Lantmäteriet september 2009.135 Dir. 2007/2/EG av den 14 mars 2007 om upprättande av en infrastruktur för rumslig information 
i Europeiska gemenskapen. Direktivet ska vara infört i svensk lagstiftning senast den 15 maj 
2009.136 Lantmäteriet, Införandet av Inspiredirektivet i nationell lagstiftning – behovet av författningsändringar m.m. (2007-10-31, dnr 519-2007/1331).
137 KOM ärendenummer 2009/0410.138 SOU 2009:86, Strategi för myndigheternas arbete med e-förvaltning s. 65.

3.3 IT-investeringar för att stärka viktiga samhällsfunktioner 
Elektronisk åtkomst till sjöinformation mellan gränskontrollmyndigheter i ÖstersjöområdetI Riksrevisionens enkät har Kustbevakningen redovisat att en IT-investering 
inte har kunnat genomföras inom ramen för gränskontrollen runt Östersjön. 
Syftet med IT-investeringenKustbevakningen ska medverka i internationellt samarbete för att utveckla 
gränskontroll, brottsbekämpning till sjöss, annan sjöövervakning och miljöräddningstjänst.
139 I Östersjöregionen samarbetar de olika ländernas gränsbevakande 
myndigheter.140 Genom samverkan ska länderna bekämpa bland 
annat den gränsöverskridande brottsligheten i Östersjöområdet, exempelvis 
narkotikasmuggling, människosmuggling och miljöbrott.141 Samverkan sker 
bland annat genom att myndigheterna utbyter information för sin kontrollverksamhet. 
Kustbevakningen har inom ramen för samarbetet under flera år planerat 
att utveckla ett internationellt IT-system142 för samordning och förmedling av 
sjöinformation mellan gränskontrollmyndigheterna.143 Syftet med IT-investeringen 
är att få fram en gemensam sjölägesbild över Östersjön som även ska 
omfatta information av betydelse för gränskontrollen.144 
Typ av hinderEnligt Kustbevakningen har IT-investeringen inte genomförts på grund av 
vissa tekniska problem.145 Vidare är möjligheterna för svenska myndigheter 
att utbyta information med myndigheter i andra länder genom att ge dem 
direktåtkomst till uppgifter i databaser och register starkt begränsade enligt 
nu gällande rätt. Enligt Kustbevakningen är det både EU-regelverk och den 
svenska offentlighets- och sekretesslagen som sekretessbelägger sådan
139 Förordning (2007:853) med instruktion för Kustbevakningen.
140 Baltic Sea Region Border Control Cooperation (BSRBCC).
141 Kustbevakningen Årsredovisning 2007.142 Balmis (Baltic Maritime Information System).
143 Det tänkta systemet är en internationell version av ett annat system (Sjöbasis) som 
Kustbevakningen tagit fram inom ramen för sitt nationella uppdrag som omfattar samordnad 
sjöinformation.
144 BALMIS will give the possibility to have access to regularly updated maps of ships movement in 
the Baltic Sea with information on ships, which could also be helpful in times of crisis. STUDY 
OF EU CROSS-BORDER CRISIS NETWORKS (CBCN) Contract Number: JLS/D1/2006/02 ABAC 
Number: 30-CE-0080088/00-03.145 Kustbevakningens svar på Riksrevisionens enkät och kompletterande frågor.

information.146 Det finns även en särskild reglering som skyddar uppgifter för 
juridiska personer, exempelvis redare, när behandling sker i Kustbevakningens 
register.147 Enligt Kustbevakningen saknas vidare en kustbevakningsdatalag, 
det vill säga en lag om personuppgiftsbehandling i Kustbevakningen. 
Myndighetens och regeringens agerandeKustbevakningen har vid flera tillfällen via muntliga ledningsdialoger till 
regeringen framfört omständigheterna som hindrar IT-investeringen.148 
Kustbevakningen har också i två remissvar särskilt betonat betydelsen av att 
myndigheten får förutsättningar för att samordna och utbyta sjöinformation 
också med samverkande utländska myndigheter.149 
Riksrevisionen har inte funnit att regeringen i regleringsbrev har uppmärksammat 
den berörda IT-investeringen. Det finns inte uppdrag från 
regeringen till Kustbevakningen avseende IT-investeringen i fråga. 
Regeringen har i budgetpropositioner inte specifikt tagit upp frågan om 
ett internationellt IT-system för samordning och förmedling av sjöinformation 
mellan gränskontrollmyndigheterna i Östersjöområdet. I budgetpropositionen 
för 2010 framhåller dock regeringen att Kustbevakningens arbete 
med sjöövervakning är viktigt för säkerhet och trygghet i Östersjöområdet 
och angränsande områden.150 
Regeringen tillsatte en utredning 2004 för att göra en översyn av regleringen 
av behandling av personuppgifter i Kustbevakningens verksamhet 
och lämna förslag till en författningsreglering. Utredningen lämnade sitt 
betänkande 2006 och föreslog en ny kustbevakningsdatalag.151 
Enligt Kustbevakningen har regeringens arbete med denna lag stannat 
av, vilket främst berodde på att en polisdatalag skulle beslutas innan en beredning 
skulle göras av en kustbevakningsdatalag.152 Regeringen har nyligen 
överlämnat en lagrådsremiss153 med förslag till ny lagstiftning om polisens 
personuppgiftsbehandling.
146 Utlämnande av sekretesskyddad information till annan myndighet får endast ske i enlighet med 
sekretesslagens bestämmelser och efter en sekretessprövning, eftersom det inte föreligger någon 
sekretessbrytande uppgiftsskyldighet. Vid utlämnande till utländska myndigheter ska då även ske 
en prövning av den utlämnande myndigheten genom myndighetsbeslut om det stämmer överens 
med svenska intressen att ett utlämnande sker.
147 Förordningen (2003:188) om behandling av personuppgifter inom Kustbevakningen. Utlämnande 
av uppgifter till annan än svensk myndighet genom direktåtkomst till en databas bör enligt ett 
flertal bedömningar i det offentliga trycket endast ske med stöd av särskild reglering som tillåter 
sådan åtkomst.
148 Kustbevakningens svar på Riksrevisionens kompletterande frågor.
149 SOU 2006:18, Kustbevakningens personuppgiftsbehandling Integritet – Effektivitet och Ds 
2007:43, Integritet och effektivitet i polisens brottsbekämpande verksamhet.
150 Prop. 2009/10:1 utg.omr. 6, s. 91.151 SOU 2006:18, Kustbevakningens personuppgiftsbehandling Integritet – Effektivitet.
152 Kustbevakningens svar på Riksrevisionens kompletterande frågor.
153 Integritet och effektivitet i polisens brottsbekämpande verksamhet, 5 november 2009. Lagrådsremissen bygger bland annat på Polisdatautredningens betänkande (SOU 2001:92) och departementspromemoria (Ds 2007:43).

Elektronisk informationsåtkomst vid kriserI Riksrevisionens enkät har länsstyrelserna redovisat en att en IT-investering 
inte kommit till stånd inom ramen för samhällets krishantering. 
Syftet med IT-investeringenMyndigheten för samhällsskydd och beredskap (MSB), Räddningstjänsten, 
länsstyrelserna med flera andra myndigheter har ett ansvar för att hantera 
kriser i samhället. När kriser inträffar behöver ansvariga myndigheter ett 
förberett underlagsmaterial som direkt kan användas för att hantera krisen. 
I krishanteringen finns således ett informationsbehov som enligt länsstyrelserna 
varierar stort beroende på typen av kris. Enligt länsstyrelsernas svar 
på Riksrevisionens enkät är det svårt att få tillgång till information i ett akut 
läge. Underlagsmaterial finns hos myndigheter och bolag. Det finns enligt 
länsstyrelserna behov av ett IT-stöd som syftar till att samla in och förbereda 
den information som behövs och göra informationen tillgänglig, det vill säga 
dela den mellan berörda aktörer när en kris har inträffat. Länsstyrelserna 
anser att ett sådant IT-stöd bör utvecklas av MSB.154 
Typ av hinderEnligt länsstyrelserna har IT-investeringen inte genomförts på grund av att 
underlagsinformationen från myndigheter och bolag har varierande strukturer 
och olika grad av sekretess. Det finns inte en förberedd metod för att få 
fram underlagsmaterialet. 
Myndighetens och regeringens agerandeLänsstyrelserna uppger att de inte gemensamt har fört fram sitt behov av 
IT-investeringen till MSB eller till regeringen under de senaste två åren. 
Däremot har enskilda länsstyrelser, varav särskilt länsstyrelser i län med 
kärnkraftsanläggningar, en löpande dialog med MSB om krav och önskemål i 
fråga om krishanteringssystem.155 
Under granskningens gång bekräftar MSB att länsstyrelserna inte fört 
fram behovet på ett samlat sätt.156 Av intervju med MSB framgår att myndigheten 
och länsstyrelserna i olika sammanhang, till exempel vid utvärderingar 
av krisövningar och riktiga kriser, fört en dialog om behovet av krisinformation 
och den föreslagna IT-investeringen. MSB har även testat tekniska 
möjligheter för en sådan IT-investering.
154 Länsstyrelsernas svar på Riksrevisionens enkät.
155 Länsstyrelsernas svar på Riksrevisionens kompletterande frågor.
156 MSB:s svar i faktakontrollen av Riksrevisionens utkast till revisionsrapport.

Regeringen tar inte specifikt upp IT-investeringen i budgetpropositionen 
för 2010 eller tidigare propositioner. Däremot anser regeringen att det är 
angeläget att MSB fortsätter arbetet med att utveckla en gemensam lägesbild 
och uppfattning för att förbättra möjligheterna till samverkan vid kriser. 
Detta gäller bland annat information mellan aktörer och till allmänheten. 
Regeringen bedömer att samhällets förmåga att förebygga och hantera 
olyckor och kriser kontinuerligt bör förbättras.157 
E-delegationen har tagit upp IT-investeringen för elektronisk informationsåtkomst 
vid kriser i sin rapport.158 Behovet av IT-investeringen har där 
framförts av MSB. Genom E-delegationens rapport är regeringen informerad 
om behovet av IT-investeringen.
157 Prop. 2009/10:1 utg.omr. 6, s. 82.158 SOU 2009:86, Strategi för myndigheternas arbete med e-förvaltning, s. 186.

4 Sammanfattande iakttagelserRiksrevisionen redovisar i det följande sammanfattande iakttagelser av kapitel 
tre. 
Riksrevisionen har genom en enkät redovisat 10 myndigheters bedömning 
av 12 uteblivna IT-investeringar. Det handlar i sammanhanget om 
IT-investeringar som inte har påbörjats, är under utredning eller som efter 
planering avbrutits. 
Det finns i huvudsak två olika typer av IT-investeringar bland de 12 uteblivna. 
Den ena typen av IT-investering syftar till att möjliggöra en myndighets 
informationsbehov från en eller flera andra aktörer. Riksrevisionen har 
funnit fyra IT-investeringar av denna typ. Den andra typen av IT-investering 
möjliggör att flera myndigheters gemensamma informationsbehov tillgodoses genom åtkomst till varandras register och data. Riksrevisionen har 
identifierat åtta IT-investeringar av denna typ. 
Till varje departements ansvarsområde hör ett antal myndigheter. Av de 
12 IT-investeringar som inte kommit till stånd kan tre IT-investeringar knytas 
till ett och samma departement, nämligen Närings, Finansrespektive 
Socialdepartementet. I övriga fall berör respektive IT-investering myndigheter 
som fördelar sig på flera departement. I ett fall kräver IT-investeringen 
dessutom internationell samverkan. 
I det följande redovisar Riksrevisionen iakttagelser av omständigheter 
eller hinder som medför att IT-investeringarna inte genomförs samt vilka 
konsekvenser uteblivna IT-investeringar kan få. Riksrevisionen bedömer även 
vilka insatser myndigheterna och regeringen genomfört för att underlätta IT-
investeringarnas genomförande.
4.1 Orsaker till att IT-investeringar uteblirRiksrevisionen kan konstatera att det inte är någon IT-investering som har 
uteblivit på grund av endast en omständighet. Vilken omständighet som är 
huvudorsaken till att en enskild IT-investering inte kommer till stånd är svårt 
att fastställa. 
Enligt Riksrevisionens bedömning är det framför allt två olika typer av 
övergripande omständigheter som leder till att IT-investeringar inte genomförs.

Ett hinder uppstår när samverkansparterna har olika prioriteringar av 
den insats som skulle ha krävts för att kunna genomföra IT-investeringen. 
Orsakerna till att myndigheterna gör olika prioriteringar varierar. Ett exempel 
på detta är Vägverkets utveckling av ny e-tjänst för bokning av förarprov som 
avbröts på grund av att Transportstyrelsen av budgetmässiga skäl nedprioriterade 
sin del i utvecklingsarbetet. Andra exempel är elektronisk hantering 
av konkursärenden respektive gemensam anmälansportal för fartygsrapportering. 
I båda fallen har inte IT-investeringarna genomförts på grund av att 
ansvarsförhållandena mellan de berörda myndigheterna är oklara. Därmed 
är också finansieringen av IT-investeringarna oklar. Ett annat exempel är 
IT-stöd för att säkerställa rätt skatteskuld vid skattebyten som utöver budgetmässiga 
skäl även nedprioriteras på grund av tekniska förutsättningar. 
Flera av de ovan nämnda IT-investeringarna kommer inte heller, enligt 
myndigheternas egna bedömningar, till stånd på grund att det saknas stöd 
i lagstiftningen. Totalt sett påverkar lagstiftningen 9 av 12 IT-investeringar. 
Myndigheterna tar i sammanget upp bland annat registerlagstiftningen, 
sekretessregler och personuppgiftslagen.
4.2 Konsekvenser av att IT-investeringar uteblirRiksrevisionen kan konstatera att en majoritet av de uteblivna IT-investeringarna 
sannolikt har medfört att statsförvaltningen inte tar till vara möjligheter 
till besparingar och effektiviseringar. IT-investeringarna har i de flesta fall 
inte enbart ett syfte, utan ändamålet med IT-investeringarna handlar ofta 
om en kombination av ökad service och effektiviserad kärnverksamhet inom 
myndigheterna.
4.3 Myndigheternas åtgärderRiksrevisionen kan konstatera att enbart två myndigheter, det vill säga Lantmäteriet 
och Sjöfartsverket, formellt har uppmärksammat regeringen på att 
regeringen bör vidta åtgärder så att myndigheterna kan genomföra IT-investeringarna. Lantmäteriet har återrapporterat behov av ändringar i berörd 
lagstiftning i ett regeringsuppdrag om att införa Inspiredirektivet i Sverige. 
Sjöfartsverket har rapporterat om att regeringen bör besluta om ansvarsfördelningen 
mellan de samverkande myndigheterna beträffande utveckling av 
en gemensam anmälningsportal för fartygsrapportering. 
I fyra fall har myndigheterna i en skrivelse eller rapport till regeringen 
uppmärksammat regeringen om omständigheter som gör att IT-investeringarna 
inte kan genomföras. I fem fall har myndigheterna inte skickat någon 

formell skrivelse eller rapport till regeringen. I ett fall, det vill säga Försäkringskassan, 
uppger myndigheten att information om svårigheter med att 
genomföra IT-investeringen lämnats muntligen till regeringen.
4.4 Regeringens åtgärderRiksrevisionen bedömer att regeringen i följande fall har agerat för att 
IT-investeringar ska kunna genomföras. Angående åtkomst till geografisk 
information har regeringen initierat ett lagstiftningsarbete. Regeringen har 
i regleringsbrevet för Statens jordbruksverk uttalat att hanteringen av EU:s 
lantbruksstöd behöver förbättras. Regeringen har också i budgetpropositionen 
framfört att Myndigheten för samhällsskydd och beredskap ska förbättra 
informationen om krishantering. Vidare kan regeringens så kallade sjukvårdsmiljard 
öka landstingens incitament att genomföra IT-investeringar för 
elektronisk överföring av läkarintyg. 
Regeringens insatser måste i övrigt bedömas i förhållande till den tid 
regeringen haft till förfogande för att kunna agera. I ett fall har regeringen 
blivit uppmärksammad om problem i närtid och det handlar om problem 
med skattebyten som fördes fram i skatteförfarandeutredningen. 
I övriga sju fall har regeringen inte formellt gett myndigheterna förutsättningar 
att genomföra IT-investeringarna, det vill säga i regleringsbrev eller i 
särskilda uppdrag.

5 Slutsatser och rekommendationer5.1 InledningRiksrevisionen har granskat om det förekommer angelägna IT-investeringar 
som inte kommer till stånd när myndigheter samverkar eller behöver samverka. 
Granskningen har vidare syftat till att identifiera vilka faktorer som 
hindrar IT-investeringarnas genomförande och vad detta får för följder. 
Riksrevisionen har genom ett urval av myndigheter kunnat redovisa att 
det förekommer att angelägna IT-investeringar uteblir. Riksrevisionen redovisar 
i granskningen 12 sådana IT-investerar som uteblivit och som myndigheterna 
bedömt skulle kunna bidra med ett väsentligt värde för effektiviteten 
i verksamheten. Eftersom Riksrevisionens granskning riktats till ett urval av 
myndigheter förefaller det rimligt att anta att det finns ytterligare angelägna 
IT-investeringar som inte kan genomföras i statsförvaltningen på grund av 
vissa hindrande omständigheter. 
Riksrevisionen kan inte avgöra om de granskade IT-investeringarna 
ska genomföras eller inte. Riksrevisionen kan däremot konstatera att det 
förekommer olika hinder som myndigheterna inte själva kan hantera, vilket 
förutsätter åtgärder från regeringen.
5.2 SlutsatserRiksrevisionens granskning visar att det finns två övergripande hinder som 
myndigheterna själva inte klarar att hantera när IT-investeringar sker i samverkan. 
Myndigheternas incitament vid IT-investeringar är i första hand inte 
samverkanI flera fall har myndigheter nedprioriterat samarbetet med andra myndigheter 
och IT-investeringen har därmed uteblivit. Det har funnits flera orsaker 
till detta. En orsak är att myndigheter utifrån sitt eget verksamhetsperspektiv 
gör ett rationellt val att undvika höga kostnader som inte påtagligt bidrar till 

den egna verksamhetsnyttan. Om dessutom ansvaret och finansieringsformen 
för samverkan är oklara försvagas sannolikt myndighetens incitament 
till samverkan ytterligare. En annan orsak är att en myndighet bortprioriterar 
ett samverkansområde till förmån för ett annat. 
Detta innebär enligt Riksrevisionen att myndighetsförordningens krav på 
samarbete mellan myndigheter för att tillvarata de fördelar som kan vinnas 
för enskilda samt för staten som helhet får stå tillbaka. 
Myndighetsförordningen kan betraktas som ett förvaltningspolitiskt 
instrument för att få till stånd en tvärsektoriell styrning och samverkan. När 
myndighetsförordningen inte blir lika vägledande för myndighetens arbete 
som den egna myndighetsinstruktionen eller att regeringen inte följer upp 
om myndigheterna efterlever myndighetsförordningens krav uteblir effektivitetsvinster 
som kan uppnås i ett tvärsektoriellt utvecklingsarbete. Ett 
exempel på ett sådant utvecklingsområde är hanteringen av konkurser som 
omfattar såväl myndigheter från flera departement som privata aktörer. 
Myndigheterna uppger att stöd i lagstiftningen saknas för att 
genomföra IT-investeringarMerparten av myndigheterna bedömer att det saknas stöd i lagstiftningen 
vilket medför att IT-investeringar för samverkan inte kan genomföras. Myndigheterna 
beskriver att det ofta handlar om att stöd i gällande registerlagstiftning 
saknas för elektroniskt informationsutbyte eller åtkomst till information. 
I vissa fall leder detta till att myndigheter undersöker om det finns 
andra tekniska lösningar som inte kommer i konflikt med lagstiftningen. 
Riksrevisionen (2004:19) har tidigare bedömt att regeringens arbete 
med att undanröja legala hinder för att utveckla e-förvaltningen framskridit 
mycket långsamt. E-delegationen konstaterade i sin rapport att det under 
lång tid framförts att det behövs en översyn av registerförfattningarna. 
Riksrevisionen kan konstatera att regeringen har vidtagit vissa åtgärder 
inom området, bland annat genom att ett antal myndigheter har fått utökade 
möjligheter till elektroniskt informationsutbyte och att en utredning tillsatts 
för att se över förvaltningslagen så att lagen blir anpassad till utvecklingen av 
e-förvaltningen. 
Nyligen har regeringen lämnat en lagrådsremiss om en polisdatalag vilket 
även kan få betydelse för att genomföra IT-investeringen om elektronisk 
åtkomst till sjöinformation mellan gränskontrollmyndigheter i Östersjö-
området. 
I denna granskning har många myndigheter fört fram att det saknas stöd 
i gällande lagstiftning, vilket enligt deras bedömningar innebär att IT-investeringar 
inte kommer till stånd. Riksrevisionen har inte granskat om myndighe

ternas bedömningar i dessa fall är korrekta eller inte. Riksrevisionen kan däremot konstatera att registerlagstiftningens syfte är av stor vikt för att skydda 
personers integritet och därför är ytterst relevanta och berättigade. Samtidigt 
kan det finnas sådana brister i lagstiftningen som beror på föråldrad regelstruktur, 
ofullständiga definitioner eller liknande. Berörda registerlagar behöver 
därför ses över för att underlätta e-förvaltningens utveckling. Liknande 
synpunkter har också förts fram av E-delegationen, och detta sammantaget 
pekar på att en generell översyn av registerlagstiftningen är nödvändig. 
Regeringen överlåter till myndigheterna att själva hantera problem 
med IT-investeringar i samverkanSverige har en decentraliserad ledning av förvaltningen och förvaltningsutvecklingen. 
En viktig förutsättning för detta är att regeringen är tydlig i sina 
krav och förväntningar på myndigheterna. 
Riksrevisionen kan i granskningen konstatera att regeringen i stor 
utsträckning överlåtit till myndigheterna själva att hantera de hinder som 
kan uppstå vid IT-investeringar som kräver samverkan. Granskningen visar 
dock att huvudproblemen vid IT-investeringarna ofta är sådana som myndigheterna 
inte själva kan hantera. Det handlar om när samverkande parter 
nedprioriterar sin del i IT-investeringen eller att myndigheterna uppger att 
stöd saknas i lagstiftningen. I många fall har dock myndigheterna informerat 
regeringen om svårigheterna med IT-investeringarna. Trots att myndigheterna ställs inför hinder de inte kan hantera är det sällan som myndigheterna 
hemställer om att regeringen bör vidta åtgärder. Granskningen visar också 
att regeringen i få fall agerat för att skapa sådana förutsättningar för de samverkande 
myndigheterna att IT-investeringen kan genomföras. 
Den sammanfattande bild som framträder i granskningen är att myndigheterna 
i få fall efterfrågat åtgärder från regeringens sida för att genomföra 
IT-investeringar, samtidigt som regeringen å sin sida sällan ställer tydliga 
krav och förväntningar på myndigheterna. Detta innebär att angeläget samarbete 
mellan myndigheter uteblir och hindren förblir olösta. 
Tydligare styrning behövsRegeringen har ett samlat ansvar för effektiviteten i statsförvaltningen och 
därmed också för den ovan redovisade problemsituationen. Riksrevisionen 
har i granskningen utgått från att regeringens ansvar är att genom styrning 
möjliggöra att angelägna IT-investeringar kommer till stånd. Riksrevisionens 
bedömning är att den ovan redovisade problembilden visar att regeringen i 
sin löpande styrning av myndigheterna inte fullt ut tagit detta ansvar.

Majoriteten av de granskade IT-investeringarna berör myndigheter med 
flera huvudmän, det vill säga flera departement blir inblandade i enskilda 
IT-investeringar. Riksrevisionen noterar att regeringen endast i ett fall, 
”elektronisk hantering av konkurser”, har gett ett departementsövergripande 
uppdrag till flera myndigheter. En viktig aspekt i styrningen är att inom 
Regeringskansliet ha effektiva former för en tvärsektoriell samordning mellan 
departement för att styra myndigheternas IT-investeringar. En sådan samordning 
är viktig för att identifiera problem och ge fullständiga beslutsunderlag 
för regeringen. 
Riksrevisionen noterar att E-delegationen, på uppdrag av regeringen, 
redovisat nya former för hur viktiga samverkansprojekt ska rapportera hinder 
för IT-investeringar. En sådan ordning kan ge E-delegationen och regeringen 
bättre förutsättningar för att få till stånd den tvärsektoriella samordning som 
krävs för att hantera hinder i strategiska IT-projekt. 
E-delegationen har i sitt betänkande uppmärksammat problemet med 
”investeringsparadoxen”, det vill säga att IT-investeringen inte kommer till 
stånd om nyttan med investeringen tillfaller någon annan. I takt med att 
e-förvaltningen utvecklas kommer det bli allt viktigare att hantera denna 
investeringsparadox. Om detta inte sker innebär det att staten inte har förutsättningar 
att bedriva sin verksamhet med fullt kapacitetsutnyttjande. Detta 
innebär i sin tur att skattemedel inte används på bästa sätt. Detta pekar 
sammantaget på att regeringen behöver bli tydligare i sin styrning, finansiering 
och uppföljning av myndigheternas arbete med IT-investeringar. 
KonsekvenserRiksrevisionen kan inte bedöma om IT-investeringarna som tagits upp i 
granskningen ska genomföras eller inte. Det är däremot sannolikt att om 
vissa av IT-investeringarna genomfördes skulle betydande möjligheter till 
effektiviseringar och besparingar tas till vara. Om exempelvis inte IT-investeringen genomförs mellan Försäkringskassan och hälso- och sjukvården 
pekar kalkyler på att staten går miste om besparingar om miljardbelopp. Om 
de redovisade hindren kvarstår riskerar även andra angelägna IT-investeringar 
i förvaltningen att utebli. 
En annan konsekvens av att gemensamma IT-investeringar uteblir är att 
berörda myndigheter i stället utvecklar egna IT-stöd. Detta innebär onödiga 
kostnader för respektive myndighet och att suboptimering uppstår. 
Att IT-investeringar i myndighetssamverkan kommer till stånd är en viktig 
förutsättning för att utveckla den svenska e-förvaltningen. Granskningen 
visar på väsentliga problem i detta avseende.

5.3 RekommendationerRiksrevisionen rekommenderar regeringen att överväga ett antal åtgärder i 
syfte att underlätta myndigheternas genomförande av IT-investeringar.
Regeringen bör• ställa krav på myndigheterna att skriftligen redovisa hur myndigheterna 
lever upp till kravet i 6 § myndighetsförordningen att genom samarbete med myndigheter och andra ta till vara de fördelar som kan 
vinnas för enskilda samt för staten som helhet. I en sådan redovisning 
bör hinder för IT-investeringar i samverkan särskilt uppmärksammas• ge samordnade uppdrag till myndigheter som genomför gemensamma 
IT-investeringar eller tydliggöra detta i myndigheternas respektive 
instruktioner• ge samverkande myndigheter finansiella förutsättningar att kunna 
genomföra IT-investeringar som sträcker sig över flera år 
• göra en översyn av myndigheternas registerlagstiftning och annan 
berörd lagstiftning i syfte att skapa förutsättningar för att genomföra 
IT-investeringar vid myndighetssamverkan, och i en sådan översyn bör 
en avvägning göras mellan behovet av effektivitet och behovet av skyddet 
för personers integritet.

Bilaga 1 Riksrevisionens enkät 
29 juni 20091. Vilka av era IT-investeringar159 har bidragit till att utveckla verksamheten 
hos andra offentliga aktörer160?
Ge exempel161 på sådana IT-investeringar som sedan år 2006 genomförts i er 
verksamhet utifrån:
a) Typ162 av IT-investering. 
b) Er bedömning av hur IT-investeringen har utvecklat andra offentliga 
aktörers verksamheter. 
c) Övriga kommentarer. 
Om myndigheten inte har genomfört sådana IT-investeringar, gå vidare till 
fråga två.
2. Vilka IT-investeringar har uteblivit163 i er verksamhet och som - om de hade 
genomförts - skulle ha utvecklat verksamheten hos andra offentliga aktörer.
Ge exempel på IT-investeringar som sedan år 2006 uteblivit i er verksamhet 
utifrån:
a) Det tänkta syftet med IT-investeringen.
b) Er bedömning av hinder eller andra omständigheter som har medfört att 
IT-investeringen uteblev.
c) Om myndigheten har uppmärksammat regeringen om den uteblivna IT- 
investeringen och ev. hinder för denna.
d) Övriga kommentarer.
Om myndigheten inte har exempel på uteblivna IT-investeringar, gå vidare 
till fråga tre.
159 IT-investering: med detta menar vi en satsning på verksamhetsutveckling med ett nytt eller ett 
vidareutvecklat IT-stöd/IT-infrastruktur. IT-investeringen har bidragit med ett väsentligt värde för 
effektiviteten i berörd verksamhet.
160 Statliga myndigheter, kommuner, landsting. 
161 Myndigheten avgör själv antalet.
162 Här beskrivs kortfattat IT-investeringen: benämning, berörd verksamhet, resultatet, till exempel 
ett nytt IT-system, en e-tjänst, effekten, till exempel rationalisering i verksamheten.
163 Utebliven: med detta menar vi att en tänkt eller planerad satsning på verksamhetsutveckling med 
IT-stöd inte kan genomföras på grund av vissa hinder eller andra omständigheter.

3. Vilka IT-investeringar hos andra offentliga aktörer har bidragit till att utveckla 
er verksamhet?
Ge exempel på sådana IT-investeringar som sedan år 2006 genomförts 
utifrån:
a) Typ av IT-investering.
b) Er bedömning av hur IT-investeringen har utvecklat er verksamhet.
c) Övriga kommentarer.
Om myndigheten inte kan redovisa sådana IT-investeringar, gå vidare till 
fråga fyra.
4. Vilka IT-investeringar skulle andra offentliga aktörer behöva genomföra för 
att bidra till att utveckla er verksamhet?
Ge exempel på sådana IT-investeringar:
a) Typ av IT-investering.
b) Om ni har uppmärksammat berörd offentlig aktör om ert behov av att 
utveckla verksamheten.
c) Er bedömning av ev. hinder eller andra omständigheter för att genomföra IT-investeringen.
d) Om myndigheten har uppmärksammat regeringen om en sådan IT- 
investering och ev. hinder.
e) Övriga kommentarer.
Om myndigheten inte har exempel på sådana IT-investeringar, gå vidare till 
fråga fem.
5. Vilka IT-investeringar har uteblivit hos er och som - om de hade genomförts - 
skulle ha utvecklat er verksamhet?
Ge exempel på sådana IT-investeringar som sedan år 2006 uteblivit utifrån:
a) Typ av IT-investering.
b) Er bedömning av hur IT-investeringen skulle ha kunnat utveckla er 
verksamhet.
c) Er bedömning av ev. hinder eller andra omständigheter som har medfört 
att IT-investeringen uteblev.
d) Om myndigheten har uppmärksammat regeringen om den uteblivna IT- 
investeringen och ev. hinder för denna.
e) Övriga kommentarer.
Om myndigheten inte har exempel på sådana uteblivna IT-investeringar ska 
frågan inte besvaras.

Övriga myndigheterBanverketDomstolsverketFinansinspektionenFörsvarsmaktenInspektionen för arbetslöshetsförsäkringenKronofogdemyndighetenKustbevakningenLuftfartsverketLänsstyrelsen i Stockholms länLänsstyrelsen Västra Götalands länNaturvårdsverketPolismyndigheten i Stockholms länPolismyndigheten i Västra Götalands länStatens jordbruksverkSjöfartsverketTillväxtverketTransportstyrelsenVägverketÅklagarmyndigheten

Källförteckning 
LagarFörvaltningslagen (1986:782)
Lagen (2000:224) om fastighetsregisterLagen (1996:1059) om statsbudgeten (budgetlagen)
Lagen (2001:558) om vägtrafikregisterOffentlighets- och sekretesslagen (2009:400)
Lagen (1998:204).om behandling av personuppgifterRegeringsformen (1974:152)
Registerlagstiftningen 
FörordningarFörordning (2007:853) med instruktion för KustbevakningenFörordningen (2003:188) om behandling av personuppgifter inom 
KustbevakningenFörordningen (2003:770) om statliga myndigheters elektroniska 
informationsutbyteKapitalförsörjningsförordningen (1996:1188)
Myndighetsförordningen (2007:515) 

Föreskrifter och allmänna råd till föreskrifterEkonomistyrningsverkets föreskrifter till förordningen (2000:605) om 
årsredovisning och budgetunderlagEkonomistyrningsverkets föreskrifter till kapitalförsörjningsförordningen 
(1996:1188) 
Betänkanden från utskott i riksdagenBet. 2003/04:KU11 Statlig förvaltningBet. 2008/09:KU2 Utökat elektroniskt informationsutbyte, beslut i riksdagen 
2008-11-12 rskr. 2008/09:28 
Propositioner, skrivelser, regeringens handlingsprogramLagrådsremiss, Integritet och effektivitet i polisens brottsbekämpande 
verksamhet, 5 november 2009Nationell handlingsplan för e-förvaltning - Nya grunder för IT-baserad 
verksamhetsutveckling i offentlig förvaltningProp. 2007/08:160 Utökat elektroniskt informationsutbyteProp. 2008/09:1Prop. 2009/10:1Prop. 2009/10:1Prop. 2009/10:1 utg.omr. 6Skr. 2008/09:206 Regelförenklingsarbetet 
Offentliga utredningar, departementspromemorierDs 2003:29, Formel Formkrav och elektronisk kommunikationDs 2007:43, Behandling av personuppgifter i polisens brottsbekämpande 
verksamhetDs 2009:44, Vidareutnyttjande av handlingar – genomförande av 
PSI-direktivet

SOU 2001:92, Polisdatautredningens betänkandeSOU 2006:18, Kustbevakningens personuppgiftsbehandling Integritet - 
EffektivitetSOU 2009:07, Skatteförfarandet, del 2SOU 2009:58, Den svenska administrationen av jordbruksstödSOU 2009:86, Strategi för myndigheternas arbete med e-förvaltning 
Regleringsbrev, uppdrag och andra regeringsbeslutKommittédirektiv Delegation för e-förvaltning, dir. 2009:19, 26 mars 2009Regeringsbeslut 2002-01-24, Ju 2002/462Regeringsbeslut 2006-11-30, Fi2006/6773 och Fi2006/967Regeringsbeslut 2007-02-22, Fi2007/1399 och Fi2004/4657Regeringens dir. 2007:138, Utredning av administration, organisering och 
kontroll av jordbruksstödenRegeringsbeslut 2008-01-17, Fi2008/491 Handlingsplan för e-förvaltningRegeringens dir. 2008:36, Översyn av förvaltningslagenRegeringsbeslut I:6, 2009-03-05, Justitiedepartementet 
Dokument från stöd/stabsmyndigheterEkonomistyrningsverket 2002:3 Immateriella anläggningstillgångar,
Verva 2008:12 Slutrapport om säkert elektroniskt informationsutbyte och 
säker hantering av elektroniska handlingar 
Verva 2008:15 Automatiserade processer för enklare offentlig förvaltningVerva 2008:14 69 myndigheter redovisar 915 strategiska insatser för utveckling 
av e-förvaltningen

Dokument från granskade myndigheterKronofogdemyndigheten, Slutrapport Effektivisera konkurshanteringsprocessen, versionsdatum 2009-01-22Kustbevakningen Årsredovisning 2007Lantmäteriet Införandet av Inspiredirektivet i nationell lagstiftning – 
behovet av författningsändringar m.m., (2007-10-31, dnr 519-2007/1331)
RIF-rådet Protokoll från rådsmötenRIF-rådet Redovisningen av RIF- samordningen år 2008Sjöfartsverkets UFRS-Statusrapport 2009/1 (20 maj 2009) till 
NäringsdepartementetSkatteverket Program FöretagsregistreringSkatteverket Skatteverkets utvärdering av skattekontot (2007) 
EUEG-direktiv.(2006/123/EG)
EG-direktivet (2007/2/EG) om upprättandet av en infrastruktur för rumslig 
information (det så kallade Inspiredirektivet)
EG-direktiv (2003/98/EG) om vidareutnyttjande av information från den 
offentliga sektornEG-direktiv (2007/2/EG) av den 14 mars 2007 om upprättande av en 
infrastruktur för rumslig information i Europeiska gemenskapenKOM 2005/229 , ”i2010”-strategin, EU:s strategi för informationssamhället 
(antogs av medlemsländerna 2005)
KOM ärendenummer 2009/0410, EU- kommissionen har i en formell 
underrättelse meddelat att Sverige inte uppfyller sina skyldigheter enligt 
InspiredirektivetStudy of EU crossborder crisis networks (CBCN) Contract Number: 
JLS/D1/2006/02 ABAC Number: 30-CE-0080088/00-03 

Riksrevisionen och RiksrevisionsverketRiksrevisionen 2004:19 Vem styr den elektroniska förvaltningen?
Riksrevisionsverket 2002:30 IT i verksamhetsutvecklingen 
Genomförda intervjuer 
Myndigheter:
FörsäkringskassanKronofogdemyndighetenLantmäteriverketLänsstyrelserMyndigheten för samhällsskydd och beredskapSkatteverket 
Departement:
JustitiedepartementetFinansdepartementetNäringsdepartementet


