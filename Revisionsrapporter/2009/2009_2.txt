Riksrevisionens logotyp


RiR 2009:2
Försäkringskassans inköp 
av IT-lösningar



ISBN 198 91 7086 175 8RiR 2009:2Tryck: Riksdagstryckeriet, Stockholm 2009

För kännedom:
FörsäkringskassanTill RegeringenSocialdepartementetDatum: 2009-03-23Dnr: 31-2008-1203
Försäkringskassans inköp av IT-lösningar

Riksrevisionen har granskat Försäkringskassans inköp av IT-lösningar. 
Resultatet av granskningen redovisas i denna granskningsrapport. 
Företrädare för Försäkringskassan har fått tillfälle att faktagranska och 
i övrigt lämna synpunkter på utkast till rapport. 
Rapporten överlämnas till regeringen i enlighet med 9 § lagen 
(2002:1022) om revision av statlig verksamhet m.m. Rapporten överlämnas 
samtidigt till Riksrevisionens styrelse. 
Rapporten innehåller slutsatser och rekommendationer som avser 
Försäkringskassan. Riksrevisionen kommer att följa upp granskningen. 
Riksrevisor Karin Lindell har beslutat i detta ärende. Revisionsdirektör 
Astrid Hofslagare har varit föredragande. Revisionsdirektör Anders Viklund har 
medverkat vid den slutliga handläggningen. 
Karin LindellAstrid Hofslagare

Sammanfattning Riksrevisionen har granskat effektiviteten i Försäkringskassans inköp av IT-
lösningar. 
Motiv för granskningenUnder senare år har Försäkringskassan genomfört ett omfattande förändringsarbete. 
Särskilt frågor om IT-utvecklingen inom Försäkringskassan har 
varit centrala. Utveckling av IT-stöd har ansetts vara både en väg mot en 
effektivare administration och en del av lösningen på de problem med bristande 
likabehandling och långa handläggningstider som länge har funnits 
inom administrationen av socialförsäkringarna. 
Möjligheterna att styra IT-verksamheten på ett effektivare sätt var också 
ett framträdande argument för att slå samman Riksförsäkringsverket och de 
21 självständiga försäkringskassorna, vilket skedde 2005. 
När stora IT-projekt föregås av inköp av konsulttjänster är det viktigt att 
inköpen hanteras på ett bra sätt. Inköpen ska ske i enlighet med EG-rättsliga 
regler och LOU (lagen om offentlig upphandling). Den förstudie som 
Riksrevisionen genomförde hösten 2008 visade att det fanns indikationer 
på problem när IT-lösningar köptes in. Några av problemen var att anbudstiderna 
genomgående hade varit mycket korta och att förfrågningsunderlag 
och utvärderingskriterier hade varit oklara och ofullständiga. Konsekvensen 
av sådana problem kan vara begränsad konkurrens. Dessa omständigheter 
har sammantaget utgjort motivet till att granskningen genomförts. 
Granskningens inriktning 
Riksrevisionen har valt att granska fyra anskaffningar av stora IT-projekt som 
genomförts under senare år.
• Upphandling av ett standardsystem för utbetalningar. Syftet var att ersätta ett äldre stordatorsystem som tidigare hanterade utbetalningarna.
• Avrop på ramavtal av ett IT-baserat system som ska underlätta administrationen av det nyligen beslutade tandvårdsstödet, en reform där tandläkare ges ersättning för de behandlingar som omfattas av reformen.

• Avrop på ramavtal av ett IT-stöd med syftet att skapa en ny portal för 
elektroniska kundmöten samt att ge en sammanhållen kundbild till 
telefonkundtjänstens handläggare. Ambitionen är att skapa en ny 
Internetportal på Försäkringskassans webbplats där medborgarna ska 
ges utökade möjligheter att själva kunna sköta och skaffa information 
om sina ärenden.
• Avrop på ramavtal för att flytta förmånssystem från en tekniskt omodern 
plattform till en modernare miljö.
LOU syftar till att skapa rättvisa mellan olika leverantörer och bidra till att 
pressa statens kostnader. Detta förväntas i sin tur leda till effektivitetsvinster. 
Bestämmelserna i LOU och bakomliggande EG-rättsliga regler har använts 
för att bedöma effektiviteten i Försäkringskassans inköp av IT-lösningar. 
Syftet med granskningen har också varit att undersöka orsakerna till eventuella brister och beskriva bristernas konsekvenser. 
Under granskningen har Riksrevisionen haft kontakter med Konkurrensverket, som ansvarar för tillsyn över offentliga upphandlingar. Till stöd för 
bedömningarna har särskild expertis anlitats. Det bör samtidigt påpekas att 
Riksrevisionen inte är en myndighet som juridiskt kan avgöra om en viss 
statlig aktör har följt LOU. Riksrevisionens bedömningar har följaktligen 
ingen rättslig verkan. 
Riksrevisionens slutsats: Inköpen har inte skett i enlighet 
med regelverketEnligt Riksrevisionens bedömning har inköpen av IT-lösningar i flera avseenden 
skett på ett sådant sätt att bestämmelserna i LOU inte har följts. Bristerna avser främst låg kvalitet på förfrågningsunderlag och upphandlingsrapporter, 
samt för korta tidsfrister. En annan brist är att avrop på ramavtal har 
genomförts när det hade varit lämpligare att genomföra en regelrätt upphandling. 
Oklara förfrågningsunderlagI ett förfrågningsunderlag ska det framgå vilka krav som är skallkrav om 
sådana finns. Skallkrav är krav som måste vara uppfyllda för att anbudet 
ska kunna antas. Trots att det i förfrågningsunderlaget för upphandlingen av 
utbetalningssystemet fanns flera viktiga och avgörande frågor som leverantörerna 
skulle svara på är skallkraven ytterst få och rör främst administrativa 
frågor. I upphandlingen fanns risk för att en leverantör som inte uppfyllde 
villkor som var nödvändiga för att kunna leverera systemet ändå kunde ha 
vunnit om den haft ett betydligt lägre pris än övriga.

Även vid avropen var förfrågningsunderlagen från Försäkringskassan 
otydliga och innehöll för lite information för att utgöra ett bra underlag för 
att lämna anbud, vilket i två fall har gjort det svårt för leverantörerna att sätta 
ett pris. 
I vissa fall har utvärderingskriterier, även kallat tilldelningskriterier, helt 
saknats i förfrågningsunderlagen. I andra fall har det funnits kriterier, men 
då saknades beskrivningar av hur olika krav kommer att värderas och viktas 
i förhållande till varandra. För upphandlingen av utbetalningssystemet saknades 
beskrivning i förfrågningsunderlaget av hur olika krav kommer att 
värderas. Inte heller för de tre avropen framgår av förfrågningsunderlaget 
hur utvärderingskriterierna ska värderas. De utvärderingskriterier som i 
avropen använts för att välja anbud framgick inte av ramavtalet, vilket de bör 
göra för att åstadkomma transparens och förutsägbarhet för leverantörer. 
Tidsfrister har varit för kortaAnbudstiden har i upphandlingen av utbetalningssystemet varit en månad, 
vilket är i kortaste laget med hänsyn till det stora antalet frågor i förfrågningsunderlaget 
som leverantörerna skulle svara på. Vid avropen har tidsfristerna 
för att lämna anbud varit alltför korta i förhållande till komplexiteten i 
uppdragen. 
Upphandlingsrapporter saknar viktiga delarAv upphandlingsrapporten ska anledningen till att det vinnande anbudet 
valts ut tydligt framgå. 
För upphandlingen av utbetalningssystemet finns ingen beskrivning som 
i efterhand visar hur värderingen och viktningen av anbuden gått till. Upphandlingen 
genomfördes som förhandlad upphandling i stället för öppen 
eller selektiv upphandling. Då ska en tydlig motivering till valet av upphandlingsform 
finnas dokumenterad i upphandlingsrapporten. Försäkringskassan
har i den dokumentation som finns tillgänglig om upphandlingen inte tillräckligt väl motiverat varför man valt upphandlingsformen förhandlad upphandling. I stället för att leverantörerna har fått anpassa sina anbud till Försäkringskassans 
krav har Försäkringskassan och leverantörerna genom att 
utväxla frågebrev och svarsbrev kommit fram till slutliga anbud. Leverantörerna 
har tillåtits tillföra omfattande ny information under förhandlingen. 
Även för två av avropen var upphandlingsrapporten alltför kortfattad eller 
saknades helt.

Avrop på ramavtal har använts i alltför komplexa fallI åtminstone två fall borde inte upphandlingsmetoden att avropa på ramavtal 
ha använts, eftersom projekten var för komplexa för att omfattas av 
ramavtalet. I stället borde en ny regelrätt upphandling ha genomförts. 
Försäkringskassan följde inte den lagstiftning som gällde när avropen 
gjordes. Avropet på ramavtalet har gjorts genom så kallad förnyad konkurrensutsättning, 
vilket vid tidpunkten när ramavtalet slöts och avropen gjordes 
inte hade stöd i LOU. 
Ändring av villkor i avropsavtal jämfört med ramavtalFörsäkringskassan har i avropsavtalen i väsentlig grad ändrat villkor angivna 
i ramavtalet. Ändringarna har berört betalnings- och ansvarsvillkor. Att ändra 
avtalsvillkoren efter att anbud har infordrats är diskriminerande mot andra 
leverantörer som lämnat anbud i enlighet med de avtalsvillkor som framgår 
av ramavtalet.
Konsekvenserna: Konkurrensen har begränsats och 
Försäkringskassan har fått ofördelaktiga villkor 
Begränsad konkurrens 
I en situation där många leverantörer är med och konkurrerar med anbud 
ökar förutsättningarna för att de inköpta IT-lösningarna ska ha ett konkurrenskraftigt 
pris och en kvalitet som motsvarar myndighetens behov. I flertalet av de aktuella fallen har få anbud lämnats in. De alltför korta anbudstiderna 
är en trolig orsak till det. Även oklara förfrågningsunderlag kan ha 
konsekvenser för konkurrensen eftersom oklara förfrågningsunderlag kan 
leda till att leverantörer avstår från att lämna anbud. 
Även ändring av ramavtalsvillkor kan begränsa konkurrensen. Om villkoren 
i avropsavtalet är generösare mot leverantören än villkoren i ramavtalet 
påverkar det konkurrensen. Vissa leverantörer kan ha avstått från att lämna 
anbud med anledning av ramavtalsvillkoren. Hade de vetat att villkoren 
skulle komma att ändras till avropsavtalet hade de kanske lämnat anbud. 
Konsekvensen av att de utvärderingskriterier som i avropen använts 
för att välja anbud inte framgått av ramavtalet, och inte tillräckligt tydligt i 
förfrågningsunderlagen, är en försämrad transparens och förutsägbarhet 
för leverantörer.

Ofördelaktiga villkor för Försäkringskassan 
Ändringarna av avropsavtalsvillkoren jämfört med ramavtalsvillkoren har 
försämrat affärsvillkoren för Försäkringskassan. Detta gäller då ändring 
skett så att Försäkringskassan betalar före leverans i stället för efter och när 
leverantörens ansvar vid till exempel försening har blivit otydligare. Oklarheten om regleringarna i avtalen rörande leverantörernas ansvar kan göra 
det svårare för Försäkringskassan att begära kompensation vid förseningar 
och kvalitetsbrister. Ändringar som innebär att betalning sker före leverans i 
stället för efter ökar risken för att leveransen försenas. 
Huvudorsaken till bristerna: Försäkringskassan har avsatt 
för lite tid för inköpsprocessenGranskningen har visat på brister i Försäkringskassans inköpsprocess. 
Riksrevisionens bedömning är att en huvudorsak är att alltför lite tid avsatts 
för dessa stora och komplicerade inköp. En annan huvudorsak är att Försäkringskassans 
inköpsenhet i de granskade fallen tycks ha haft en svag ställning 
gentemot de interna beställarna bland annat på grund av att inköpsenheten 
kommit in sent i processen. 
I granskningen har vi sett att arbetet med att få till fungerande rutiner 
och kontrollpunkter för inköpsprocessen för den sammanslagna myndigheten fortfarande pågår. En viss oreda kännetecknade situationen vid tidpunkten för de granskade inköpen. Ett utvecklingsarbete, där ett antal konkreta 
aktiviteter tagits fram, pågår inom inköpsenheten. Om aktiviteterna 
genomförs och får avsedd effekt minskar sannolikt risken för att brister, 
liknande de som konstaterats i den här granskningen, ska uppstå. 
RekommendationerGranskningen visar att Försäkringskassan i vissa avseenden inte har hanterat 
inköpen i enlighet med bestämmelserna i LOU. Det har saknats tillräcklig 
framförhållning, och leverantörerna har inte fått tillräckligt goda förutsättningar 
för att lämna anbud. Detta påverkar effektiviteten negativt. 
Riksrevisionen rekommenderar Försäkringskassan att säkerställa att 
tillräcklig tid läggs på förberedelsearbete vid inköp av komplexa IT-lösningar.

1 Granskningens bakgrund och inriktning1.1 BakgrundFör närvarande pågår ett omfattande förändringsarbete på Försäkringskassan. En stor omorganisering har genomförts, nya reformer sjösätts 
och många stora IT-projekt är aktuella. Sedan länge har frågor om IT-
utvecklingen inom Försäkringskassan varit centrala. Utveckling av IT-stöd 
för handläggningen av olika ärenden har till exempel ansetts vara både en 
väg mot effektivare administration och en del av lösningen på de problem 
med bristande likabehandling och långa handläggningstider som länge har 
funnits inom administrationen av socialförsäkringarna.1 Möjligheterna till en 
effektivare styrning av IT-verksamheten var också ett framträdande argument 
för sammanslagningen av Riksförsäkringsverket och de 21 självständiga försäkringskassorna 
som skedde 2005.2 Utvecklingen av effektiva IT-system har 
också fortsatt varit centralt i det förändringsarbete som har bedrivits i den 
nya myndigheten. Att IT-projekten hanteras på ett bra sätt, från anskaffning 
till genomförande, är mycket viktigt för att utveckla och förändra Försäkringskassan.
1.2 Syfte och avgränsningarVi har granskat anskaffningen3 av fyra IT-projekt inom Försäkringskassan. 
Resultatet av granskningen beskrivs i den här rapporten.
1.2.1 SyfteGranskningen syftar till att bedöma om Försäkringskassans process för 
anskaffning av fyra IT-projekt har följt gällande rätt och hållit en hög kvalitet. 
Syftet med att peka ut områden där det funnits brister är att öka förutsättningarna 
för att dessa brister inte sker igen i framtiden. Då kan effektiviteten 
i Försäkringskassans anskaffningsprocesser öka. 
1 Den så kallade Ansautredningens delbetänkande (SOU 2003:63) och slutbetänkande (SOU 2003:106) samt genomförandeorganisationens betänkande (SOU 2004:127).
2 Prop. 2003/04:69, bet. 2003/04:SfU13.3 Ordet ”anskaffning” eller ”anskaffa” betyder i det här sammanhanget ”inköp” eller ”köpa” och är en term vi ofta använder i 
granskningen. 

De EG-rättsliga reglerna och LOU (lagen om offentlig upphandling) 
syftar till att upprätthålla en effektiv konkurrens i offentliga upphandlingar.4 
De leder till en transparent och objektiv process som motverkar korrupta 
beteenden och skapar lika konkurrensmöjligheter mellan olika leverantörer. 
De bidrar till att myndigheter använder offentliga medel på bästa sätt och 
leder till effektivitetsvinster. Reglerna fyller också en viktig roll för att upprätthålla 
regeringsformens krav på objektivitet5 i förvaltningen i staten och för att 
skapa fullt förtroende för denna. 
Granskningens övergripande revisionsfråga är:
• Har Försäkringskassan genomfört anskaffningen av vissa viktiga 
IT-projekt i enlighet med gällande rätt och med hög kvalitet?
Avsikten är också att undersöka orsakerna till bristerna och beskriva 
konsekvenserna.
1.2.2 AvgränsningGranskningen är avgränsad till anskaffningen av fyra IT-projekt och omfattar 
därmed inte Försäkringskassans anskaffningar generellt. Projekten har valts 
ut eftersom de tillsammans utgör huvuddelen av de större pågående, eller 
inom närtid avslutade, IT-projekten inom Försäkringskassan. Projekten är 
kostsamma och har stor betydelse för verksamheten. 
1.2.3 Granskade anskaffningsprocesserGranskningen avser följande IT-projekt: 
• Utbetalning• IT-system till tandvårdsstödet• Kundbild och självbetjäning 
• FenixProjekt Utbetalning föregicks av en upphandling och de övriga av avrop på 
ett och samma ramavtal.6UtbetalningSyftet med upphandlingen var att ersätta ett gammalt stordatorsystem, som 
hanterade utbetalningar, med ett standardsystem.
4 1 kap. 4 § gamla LOU och 1 kap. 9 § nya LOU, prop. 1992/93:88 s. 59 och prop. 2006/07:128 s. 156.5 1 kap. 9 § regeringsformen (1974:152).
6 Ramavtalets diarienummer är 620-8630/2003 och är upphandlat av Riksförsäkringsverket (nuvarande Försäkringskassan) och 
Statens pensionsverk (SPV). Ramavtalet avser inköp av IT-konsulttjänster.

TandvårdsstödetTandvårdsstödet är en nyligen genomförd reform genom vilken tandläkare 
får ersättning för de behandlingar som omfattas av reformen. Försäkringskassan 
har byggt IT-systemet för att kunna genomföra reformen.
Kundbild och självbetjäningKundbildsprojektet har till syfte att ge en IT-baserad sammanhållen kundbild 
riktad till telefonkundtjänstens handläggare. Självbetjäningsprojektet syftar 
till att ta fram en ny portal för elektroniska kundmöten. En ny internetportal 
ska skapas på Försäkringskassans webbplats där medborgarna själva kan 
sköta och skaffa information om sina ärenden.
FenixProjekt Fenix går ut på att flytta vissa förmånssystem från en gammal teknisk 
plattform till en modernare miljö.
1.3 Bedömningsgrunder 
Riksrevisionens bedömningarFör att bedöma om Försäkringskassans inköp av IT-lösningar skett i enlighet 
med gällande rätt jämför vi med kraven i lagen (1992:1528) om offentlig 
upphandling (benämns i granskningen gamla LOU), lagen (2007:1091) om 
offentlig upphandling (benämns i granskningen nya LOU) och bakomliggande 
EG-rättsliga principer. Enligt övergångsbestämmelserna till nya LOU 
ska den äldre lydelsen fortfarande tillämpas för upphandlingar som påbörjades 
före den 1 januari 2008. Det innebär att samtliga Försäkringskassans 
upphandlingar och avrop som är föremål för denna granskning omfattas av 
LOU:s äldre lydelse. Vissa av de nya bestämmelserna i direktivet och i LOU 
kommer dock att behandlas i granskningen. Skälet är att Försäkringskassan 
har uppgett att de granskade avropen har gjorts i enlighet med de nya 
direktivbestämmelserna som vid tidpunkten ännu inte var införda i LOU. För 
att kunna bedöma om Försäkringskassans agerande var i överensstämmelse 
med de nya bestämmelserna bedömer vi avropen även mot nya LOU. 
I de enstaka fall där Riksrevisionens bedömning grundar sig på annat än 
gällande rätt beskriver vi, i samband med bedömningen, det agerande som 
enligt Riksrevisionen hade varit mer lämpligt för att uppnå en hög kvalitet. 
Riksrevisionen har i arbetet med granskningen och i bedömningarna haft 
stöd av experter inom offentlig upphandling.

Riksrevisionen är ingen rättslig instans, och våra bedömningar får därför 
ingen rättslig verkan. Det är Konkurrensverkets uppgift att utöva tillsyn över 
lagen om offentlig upphandling och sprida information om lagens innehåll. 
Konkurrensverket ska verka för en ökad regelefterlevnad vid offentlig upphandling. 
Tillsynsverksamheten är prioriterad, och regelöverträdelser av 
större betydelse eller av principiellt intresse ska uppmärksammas. Konkurrensverkets 
beslut saknar dock rättslig verkan. Det är endast i domstolarna 
som en rättslig prövning huruvida en upphandling eller ett avrop har följt 
LOU kan göras. 
Konkurrensverkets rollKonkurrensverkets uppgift är att arbeta för en effektiv konkurrens i privat och 
offentlig verksamhet och att övervaka att företagen följer konkurrenslagen. 
Konkurrensverket har ansvaret för tillsyn över offentliga upphandlingar och 
att granska att de offentliga aktörer som ska tillämpa upphandlingsreglerna 
verkligen gör det och följer upphandlingslagarna. 
Konkurrensverket föreslår regeländringar som skulle vara bra för konkurrensen, 
sprider information om vilka regler som gäller, om den normgivning 
som sker i form av vägledande domar och ger bidrag till forskning om konkurrens och upphandling. Meningen är att leverantörer ska få lika konkurrens- 
och upphandlingsvillkor och att skattemedlen ska användas på bästa sätt.7 
Kontakter med Konkurrensverket har skett vid granskningens början och 
i slutskedet. Konkurrensverket har fått ta del av ett granskningsutkast. Konkurrensverket 
har dock inte granskat de aktuella anskaffningsprocesserna.
1.4 MetodRiksrevisionen har, med konsultstöd, gått igenom all väsentlig dokumentation 
kring anskaffningsprocessen för de fyra IT-projekten. Dokumentationen 
har vi fått från Försäkringskassan. För att få en utförligare bild av processerna 
än vad dokumenten kunnat ge har intervjuer genomförts med tolv 
representanter för Försäkringskassan och med en representant för Socialdepartementet. 
Vi har även varit i kontakt med några av de företag som genom anbud 
deltagit i upphandlingen/avropen. 
Det konsultföretag som Riksrevisionen arbetat med i granskningen är 
AffärsConcept i Stockholm AB. De anlitade konsulterna har mångårig erfarenhet 
inom området genom bland annat konsultarbete, arbete i NOU8 och 
undervisning på Stockholms universitet.
7 Från Konkurrensverkets webbplats 2009-02-16.8 Under åren 1993 till 2007 hade den statliga myndigheten Nämnden för offentlig upphandling (NOU) i uppgift att utöva tillsyn 
över lagen om offentlig upphandling och sprida information om lagens innehåll. NOU:s verksamhet fördes över till Konkurrensverket den 1 september 2007.

2 Upphandlingen av utbetalningssystemetI det här kapitlet beskriver vi hur upphandlingen avseende projekt Utbetalning 
har genomförts. Vi beskriver även de brister som vi funnit under 
granskningen och motiverar varför vi bedömer dem som brister.
2.1 Bakgrund till upphandlingenUtbetalningsprojektet utgör en del av flytten av system där Försäkringskassan 
ersätter några av de gamla stordatorsystemen med standardsystem från 
SAP PSCD.9 Det nya systemet hade produktionsstart i juni 2008. Systemet 
ska hantera utbetalningar av ersättningar och bidrag. 
Systemet har anskaffats genom en upphandling som påbörjades redan 
2004 av Riksförsäkringsverket (RFV) och avslutades i januari 2006. Vid 
tidpunkten för upphandlingen pågick arbetet med att slå ihop RFV och de 
21 försäkringskassorna till en myndighet. Det innebar att avtalet i upphandlingen 
tecknades av den nya myndigheten. I det följande benämner vi såväl 
RFV som den nya myndigheten som Försäkringskassan. 
Upphandlingen har genomförts som förhandlad upphandling10. Vid förhandlad 
upphandling inbjuds först leverantörer genom annons i Europeiska 
gemenskapernas tidning (EGT/TED) att ansöka om att få lämna anbud. Den 
upphandlande myndigheten11 bjuder därefter in alla eller vissa leverantörer 
att lämna anbud. Därefter upptas förhandlingar med de leverantörer som 
har lämnat anbud i syfte att anpassa anbudens innehåll till förfrågningsunderlagets krav. 
Termen förhandla har vid upphandling enligt LOU en delvis annan 
betydelse än den gängse. Förhandla innebär i detta sammanhang huvudsakligen 
att den upphandlande myndigheten ställer kompletterande frågor 
om anbudet och att leverantören klargör förhållanden i anbudet. En sådan 
förhandling ska följa likabehandlingsprincipen och andra grundläggande 
upphandlingsprinciper.
9 SAP är ett standardiserat affärssystem. Ett affärssystem kan ses som en programvara till stöd för en verksamhets totala informationsflöden. Systemet är uppbyggt kring standardiserade moduler som kan sättas samman utifrån verksamhetens krav, funktioner 
och arbetssätt. Systemets standardmoduler kan till en viss gräns anpassas efter den aktuella verksamhet de är tänkta att stödja. 
PSCD står för Public Sector Collection and Disbursement och är en modul i SAP som stöder betalningsflöden.
10 I gamla LOU användes ordet förhandlad upphandling medan ordet förhandlat förfarande används i nya LOU. Eftersom den 
granskade upphandlingen genomfördes när gamla LOU gällde använder vi begreppet förhandlad upphandling i granskningen.
11 I gamla LOU användes ordet upphandlande enhet medan ordet upphandlande myndighet används i nya LOU. Eftersom den här 
granskningen handlar om en myndighet blir texten mer lättförståelig om vi använder upphandlande myndighet. 

2.2 UpphandlingsprocessenIngen av de handlingar vi tagit del av i ärendet ger enskilt en fullständig bild 
av hur upphandlingen har genomförts. Sammantaget ger dock handlingarna 
bilden av att upphandlingen genomförts i följande steg.
2.2.1 Inbjudan att lämna anbudEn annons, i vilken intresserade leverantörer inbjöds att ansöka om att 
lämna anbud, sändes till EGT/TED den 14 september 2004. Sista dag för ansökan 
var den 21 oktober 2004. Ansökningstiden var därmed 37 dagar, vilket 
motsvarar den minimitid som föreskrivs i LOU12.. 
Tolv leverantörer ansökte om att få lämna anbud. Försäkringskassan 
gjorde ett urval av vilka leverantörer som skulle inbjudas att lämna anbud 
genom att bedöma det material som bifogades respektive ansökan. Samtliga 
tolv leverantörer bedömdes vara kvalificerade och inbjöds att lämna anbud. 
2.2.2 Anbudstid och förfrågningsunderlagAnbuden skulle vara Försäkringskassan till handa senast den 29 november 
2004. Anbudstiden var en månad. 
Förfrågningsunderlaget är daterat den 29 oktober 2004. Anbuden skulle 
vara giltiga till den 29 maj. Förlängning av anbudens giltighetstid kunde 
därefter komma att begäras av Försäkringskassan. 
Förfrågningsunderlaget bestod till största delen av ett stort antal frågor 
som anbudsgivarna uppmanades att besvara i anbuden. De uppmanades 
också att redogöra för hur deras föreslagna lösningar skulle fungera. Endast 
ett fåtal tydliga och mätbara skallkrav fanns angivna. De angivna skallkraven 
avsåg främst administrativa krav på anbudet. I upphandlingssammanhang 
brukar begreppen skallkrav och börkrav användas. Skallkrav är krav som 
måste vara uppfyllda för att anbudet ska kunna antas. Övriga krav, så kallade 
börkrav, behöver inte vara uppfyllda för att anbudet ska kunna antas. Men 
den leverantör som uppfyller börkraven ska få en fördel av detta vid utvärderingen. I vilken utsträckning fördel kommer att ges ska framgå redan i 
förfrågningsunderlaget. 
Av förfrågningsunderlaget framgick att kravuppfyllnad skulle komma 
att viktas till 60 procent och totalekonomi till 40 procent. Någon närmare 
precisering av vilka krav som skulle uppfyllas eller hur anbuden skulle bedömas 
utifrån de frågor som fanns i förfrågningsunderlaget fanns inte. Vid 
intervju med Försäkringskassan har det framkommit att Försäkringskassan 
redan innan förfrågningsunderlaget offentliggjordes hade tagit fram en utvärderingsmodell 
med viktade kriterier som dock inte delgavs de tillfrågade 
anbudsgivarna i förfrågningsunderlaget.
12 5 kap. 21 § gamla LOU.

Av upphandlingsrapporten13 framgår inte om det genomfördes några 
förhandlingar. Att förhandlingar genomfördes kan dock utläsas av avtalet. 
Som en del av avtalet ingår nämligen åtta frågebrev med leverantörens svar 
på de frågor som Försäkringskassan ställde. 
2.2.3 Förhandlingen – Frågor och svarFörhandlingarna genomfördes på följande sätt. Anbudsgivarna hade i sina 
anbud svarat på alla de frågor som Försäkringskassan ställt. Om Försäkringskassan 
ansåg att vissa av svaren inte varit tillfredsställande skickade 
man ett brev med ytterligare frågor och uppmanade anbudsgivaren att 
komplettera eller utveckla sina svar. 
Ungefär en tredjedel av de ursprungliga frågorna i frågeunderlaget 
behandlades i det första frågebrevet. Vissa av dessa frågor återkom även 
i senare frågebrev. I de senare frågebreven tillkom även ytterligare frågor 
som fanns med i förfrågningsunderlaget men inte behandlades i det första 
frågebrevet. Totalt sett togs ett stort antal av de ursprungliga frågorna 
i förfrågningsunderlaget upp i de brev som Försäkringskassan skickade till 
anbudsgivarna med en begäran om komplettering och förtydligande av svar. 
Det första frågebrevet är daterat den 4 april 2005 och det åttonde och sista 
den 21 december 2005. 
2.2.4 Tre anbud kom in och utvärderadesAv tolv inbjudna leverantörer valde endast tre att lämna anbud. Enligt 
upphandlingsrapporten uppfyllde de tre anbudsgivarna samtliga skallkrav.14 
Vid utvärderingen av anbud poängbedömdes leverantörernas uppfyllelse av 
frågor och krav. Poäng sattes utifrån huruvida kraven hade nåtts helt eller 
delvis. En sammanvägd bedömning av pris och kravuppfyllnad gjordes. 
I underlag vi fått från Försäkringskassan har det framkommit att utvärderingen 
gjordes av en grupp vars medlemmar satte betyg utifrån hur väl anbuden 
ansågs uppfylla kraven.
2.2.5 Försäkringskassan – en ovan köpareEn uppfattning som framförts av företrädare för Försäkringskassan är att 
Försäkringskassan är en ovan och omogen köpare av denna typ av stora 
system. Tidigare har mycket egenutveckling av system gjorts inom myndigheten. 
Då har främst så kallade resurskonsulter avropats på ramavtal. Att 
upphandla hela åtaganden från en extern leverantör kräver enligt Försäkringskassans 
företrädare en annan kompetens.
13 En upphandlingsrapport, ibland även kallad utvärderingsrapport, beskriver hur den upphandlande myndigheten gjorde sitt val av 
leverantör. Av rapporten ska tydligt framgå vilka som kom in med anbud, vem som vann och varför. 
14 Men det fanns endast mycket få skallkrav i förfrågningsunderlaget.

2.2.6 KostnaderEnligt upphandlingsrapporten var Siemens pris för investeringen 36,4 miljoner 
kronor och för årskostnaden för bland annat licenser 3,2 miljoner kronor. 
I avtalet anges kostnaden för projektgenomförande med ett målpris på 16,2 
miljoner kronor och ett takpris på 20 miljoner kronor. I avtalet anges kostnaden 
för applikationer, programvara och licenser till 16,4 miljoner kronor 
(som investeringen) och 2,8 miljoner kronor (som årskostnad). Totalkostnaden 
för investeringen ska enligt avtalet därmed ligga mellan 32,6 och 36,4 
miljoner kronor.
2.2.7 Kommentar från anbudsgivareRiksrevisionen har intervjuat en representant för ett av de företag som 
lämnade anbud. Personen medverkade i anbudsarbetet. 
Företagets allmänna uppfattning om upphandlingen var att kraven var 
oprecisa och svåra att förstå. När företaget ställde frågor för att klargöra 
kravens innebörd fick de inga tydliga svar. Vidare var anbudstiden mycket 
kort i relation till det komplexa uppdraget. 
När det gäller företagets uppfattning om kontraktstilldelningen blev företagets 
representant förvånad att någon leverantör kunde lämna ett bindande 
anbud med anledning av de otydliga krav som uppställdes.
2.3 Iakttagelser2.3.1 Otillräcklig motivering för förhandlad upphandlingUpphandlingen har genomförts som en förhandlad upphandling.15 En upphandlande 
myndighet får fritt välja att genomföra upphandlingen genom 
öppen upphandling eller selektiv upphandling. Förhandlad upphandling får 
däremot endast tillämpas i vissa undantagssituationer som särskilt anges 
i LOU. Det finns två undantag som ligger närmast till hands i det här fallet. 
Dels förhållandet att det som upphandlas är av en sådan komplex natur 
att leverantörerna omöjligen kan lämna en prisuppgift utan mycket stora 
reservationer, dels förhållandet att det upphandlade är av en sådan art att 
den upphandlande myndigheten inte anser det vara möjligt att utarbeta ett 
tillräckligt exakt förfrågningsunderlag på objektiva grunder. 16 EG-domstolen 
har uttalat att bestämmelser om undantag ska tolkas restriktivt och att det 
15 För mer information om förhandlad upphandling, se avsnitt 1.3 i rapportens bilaga.
16 Enligt 5 kap. 16 § gamla LOU fick förhandlad upphandling med föregående annonsering användas om: 
”1. i särskilda fall arten av tjänsterna eller därmed förknippade risker av särskilda skäl inte medger en förhandsvärdering, 
2. de tjänster som skall upphandlas är av den arten att förfrågningsunderlaget inte kan upprättas med tillräcklig precision för att 
medge att val kan göras av det bästa anbudet enligt reglerna för öppet eller selektivt förfarande.”

är den som åberopar ett undantag som ska visa på omständigheter som gör 
undantaget tillämpligt. Om en upphandlande myndighet anser sig ha rätt 
att tillämpa förhandlad upphandling, ligger bevisbördan för att alla förutsättningar 
för att tillämpa detta undantag är uppfyllda på myndigheten ifråga.17 
I detta fall är det Försäkringskassan. 
I de handlingar som varit tillgängliga för oss har vi inte kunnat finna 
något beslut eller någon motivering till varför förhandlad upphandling har 
tillämpats. Företrädare för Försäkringskassan som intervjuats har angett 
att skälet till att förhandlad upphandling tillämpades var att upphandlingen 
var så pass komplex att man inte kunde utforma ett tillräckligt tydligt förfrågningsunderlag 
för att göra en öppen upphandling. Att föremålet för 
upphandlingen är så komplext att den upphandlande myndigheten inte kan 
utforma ett tillräckligt tydligt förfrågningsunderlag för att göra en öppen eller 
selektiv upphandling är enligt LOU18 en av de omständigheter som rättfärdigar 
att förhandlad upphandling används. 
Vid flera av de intervjuer som har genomförts med företrädare för 
Försäkringskassan har det framkommit att ett flertal förstudier genomfördes 
inför upphandlingen. Den bild som getts är att Försäkringskassan hade en 
tämligen god bild över vad som skulle köpas och att det borde ha varit 
möjligt att utforma tydliga krav. 
I förfrågningsunderlaget och upphandlingsrapporten angavs att målet 
med upphandlingen var att anskaffa en standardprodukt för utbetalning som 
motsvarade uppställda krav till ett så fördelaktigt pris som möjligt. Om Försäkringskassan 
med standardprodukt avsett en befintlig lösning som redan 
fanns tillgänglig på marknaden eller något annat framgår inte. 
I förfrågningsunderlaget angav Försäkringskassan dock att den inte 
trodde att någon leverantör hade ett system som motsvarade Försäkringskassans 
alla krav. 
Frågan om vad som avses med standardprodukt har betydelse för bedömningen 
av om Försäkringskassan hade skäl att genomföra upphandlingen 
som förhandlad upphandling. Om Försäkringskassan använt ett otillåtet 
upphandlingsförfarande är i första hand en domstolsfråga. Men utifrån de 
handlingar vi har tagit del av har Försäkringskassan, enligt Riksrevisionens 
bedömning, inte tillräckligt väl motiverat varför man valt att genomföra en 
förhandlad upphandling. 
17 Konkurrensverket, Upphandlingsreglerna – en introduktion, s. 28. För exempel på EG-domstolens resonemang se bland annat. 
domstolens dom i de förenade målen C-20/01 och C-28/01, kommissionen mot Tyskland, REG 2003, s. I-3609, punkt 58, dom 
i mål C394/02 punkt 33, kommissionen mot Grekland och för ett liknande resonemang i fråga om direktiven 71/305 och 93/37, 
dom i mål 199/85, kommissionen mot Italien, REG 1987, s. 1039, punkt 14, mål C57/94, kommissionen mot Italien, REG 1995, 
s. I1249, punkt 23, och mål C385/02, kommissionen mot Italien, REG 2004, s. I8121, punkt 19.18 5 kap. 16 § gamla LOU.

2.3.2 Förfrågningsunderlag och utvärdering brister i transparensVad gäller den metod som valts för att genomföra den förhandlade upphandlingen 
kan följande nämnas: 
Försäkringskassans förfrågningsunderlag består av ett stort antal frågor 
som anbudsgivarna ska besvara. Därtill efterfrågas ett antal redovisningar 
och beskrivningar. Skallkrav, krav som måste vara uppfyllda för att anbudet 
ska kunna antas, förekommer i mycket begränsad omfattning och rör främst 
administrativa krav. Vid intervju med företrädare för Försäkringskassan har 
det framkommit att ett antal av de frågor som ställdes i förfrågningsunderlaget 
var tänkta som skallkrav, trots att detta inte framgick i förfrågningsunderlaget. 
Det följer av de EG-rättsliga principerna om likabehandling och 
transparens att om det finns krav som måste vara uppfyllda för att anbuden 
ska kunna antas ska dessa framgå av förfrågningsunderlaget.19 
Vid de intervjuer som genomförts med företrädare för Försäkringskassan 
har något entydigt svar inte getts på frågan om varför denna upphandlingsmetod 
har använts. Ett motiv, som framkommit vid en intervju, är att Försäkringskassan 
med den använda metoden inte löper risken att anbudsgivare 
måste uteslutas från upphandlingen till följd av att de inte uppfyller ett eller 
flera skallkrav. 
En risk som uppstår om inte kraven framgår tydligt i förfrågningsunderlaget 
är att ett anbud som inte motsvarar de verkliga behoven antas och 
vinner upphandlingen. Företrädare för Försäkringskassan har uppgett att en 
av anbudsgivarna, som inte tilldelades kontraktet, i efterhand meddelade att 
denne inte hade den typ av standardsystem som efterfrågades av Försäkringskassan 
i förfrågningsunderlaget. Trots detta har anbudet från denne 
anbudsgivare utvärderats i sin helhet och skulle i teorin, om priset varit 
mycket lägre, ha kunnat vinna upphandlingen. 
För att kunna upprätta ett förfrågningsunderlag med relevanta krav bör 
den upphandlande myndigheten säkerställa att den har djupgående kunskap 
om det som ska upphandlas. Myndigheten kan antingen se till att själv ha 
kunskapen eller köpa kunskapen externt. 
Vidare kan, om möjligt, funktionskrav användas i större omfattning. Det 
innebär att krav ställs med avseende på vad systemet ska kunna prestera i 
stället för att ange exakt hur den tekniska lösningen på systemet ska vara. 
Det måste dock vara tydligt vilka funktionella krav den upphandlande 
myndigheten ställer på det system som ska upphandlas. Myndigheten måste 
också i förfrågningsunderlaget klargöra hur den avser att utvärdera om systemet 
uppfyller funktionskravet. 
Syftet med en förhandling vid offentlig upphandling är att anpassa 
anbuden till de krav som myndigheten har angett i förfrågningsunderlaget. 
Den metod som Försäkringskassan har använt har snarare inneburit att 
19 Se vidare om utvärderingsgrunder i avsnitt 1.4.2 i rapportens bilaga.

Försäkringskassan och anbudsgivarna, utifrån vaga önskemål och frågor i 
förfrågningsunderlaget, genom att utbyta frågor och svar har kommit fram 
till slutliga anbud. Därefter har Försäkringskassan ingått avtal med en av 
anbudsgivarna. Anbudsgivarna har tillåtits att tillföra omfattande ny information 
till sina anbud under förhandlingen, information som med ett tydligare 
förfrågningsunderlag skulle ha kunnat lämnas redan i anbudet. 
Hur svaret på de frågor som Försäkringskassan ställde skulle utvärderas 
framgår inte av förfrågningsunderlaget. Allt som anges är att kravuppfyllnad 
har vikten 60 procent och totalekonomi 40 procent. Vid intervjuer med 
Försäkringskassan har det framkommit att anbudsgivarnas svar på frågorna 
har utvärderats på ett sätt som inte framgått av förfrågningsunderlaget. 
Vi har inte kunnat finna någon dokumenterad redovisning som upprättats 
i samband med upphandlingen som klargör hur bedömningen av 
anbudsgivarnas svar på frågorna har hanterats. Under denna granskning 
har vi däremot fått en beskrivning som på ett övergripande sätt förklarar 
principerna för utvärderingen. 
Den metod Försäkringskassan använder för utvärdering och förhandling 
har klara drag av fri prövningsrätt20, vilket inte är tillåtet. Företrädare för Försäkringskassan 
har vid intervjuer medgivit att det finns brister när det gäller 
transparensen i upphandlingen. 
Regeringsrätten21 har uttalat att ett förfrågningsunderlag ska vara så klart 
och tydligt utformat att en leverantör på grundval av detta kan avgöra vad 
den upphandlande myndigheten tillmäter betydelse vid upphandlingen, och 
en utvärderingsmodell ska vara så utformad att den är ägnad att leda till 
ett rättvisande resultat, det vill säga att det anbud som är ekonomiskt mest 
fördelaktigt antas. 
Riksrevisionens bedömning är att anbudsgivarna utifrån det använda 
förfrågningsunderlaget inte har kunnat avgöra hur uppfyllandet av olika krav 
kommer att värderas, och underlaget brister därmed i transparens. Det har 
därför enligt vår mening inte varit möjligt för anbudsgivarna att lämna sitt 
bästa anbud.
2.3.3 Tid för anbud i kortaste lagetTiden att lämna anbud har varit en månad. Någon lagstadgad tid för att 
lämna anbud vid förhandlad upphandling finns inte. I gamla LOU ingick 
begreppet affärsmässigt i lagens portalparagraf.22 I det begreppet ansågs de 
EG-rättsliga principerna inrymmas. Vad som är affärsmässigt enligt portalparagrafen får bedömas från fall till fall med stöd av EG-principerna. Att 
tidsfristen ska vara tillräcklig för att lämna anbud får anses följa både av 
20 Med fri prövningsrätt menar vi att det saknas transparenta beskrivningar för hur utvärdering ska gå till – myndigheten gör en 
subjektiv bedömning av vilket anbud som är bäst. 
21 RÅ 2002 ref. 50.22 1 kap. 4 § i gamla LOU.

LOU och sett ur ett kommersiellt perspektiv. Utifrån ett affärsmässigt och 
kommersiellt perspektiv bör tidsfristen för att lämna anbud ha en sådan 
längd att alla potentiella leverantörer får tillräcklig tid till att utforma konkurrenskraftiga 
anbud. En kort tidsfrist kan medföra att leverantörerna får svårt 
att hinna utforma ett anbud och särskilt svårt att anpassa anbudet till den 
upphandlande myndighetens behov. Med hänsyn till det tämligen omfattande 
antalet frågor i förfrågningsunderlaget som leverantörerna skulle 
besvara får en månad anses vara i kortaste laget. Det går inte att utesluta 
att den förhållandevis korta tidsfristen har bidragit till att endast tre anbud 
har lämnats. De företrädare på Försäkringskassan som intervjuats har inte 
haft någon uppfattning om orsaken till att endast tre av de tolv kvalificerade 
anbudssökande leverantörerna har valt att lämna anbud. Det bör noteras 
att de tolv leverantörerna ansökte om att delta i just denna upphandling. 
Leverantörerna borde mot bakgrund av detta rimligtvis ha haft ett intresse 
för systemet för utbetalningar när de ansökte om att få lämna anbud.
2.3.4 Avtal under tidspressAv förfrågningsunderlaget framgick att anbuden skulle vara giltiga till den 
29 maj 2005. Avtalet slöts först den 27 januari 2006. Anbudsgivarna ombads 
vid två tillfällen att förlänga anbudens giltighetstid med motiveringen att 
upphandlingsprocessen blivit försenad på grund av den pågående omorganisationen inom Försäkringskassan. Vid det andra tillfället förlängdes 
giltighetstiden till den 31 januari 2006. Anbudsgivarna accepterade denna 
begäran. Det är inte affärsmässigt lämpligt att föra förhandlingar i en situation där anbudens giltighet håller på att löpa ut, eftersom det kan skapa 
ett gynnsamt läge för leverantören som vet att myndigheten handlar under 
tidspress.
2.3.5 Tilldelningsbeslutet var alltför kortfattatNär ett tilldelningsbeslut om leverantör och anbud fattats ska den upphandlande 
myndigheten lämna upplysningar till varje anbudssökande eller 
anbudsgivare om beslutet och skälen för det.23 Alltför intetsägande uppgifter 
om varför en viss leverantör eller vissa leverantörer tilldelats upphandlingskontraktet 
kan innebära att myndigheten inte kan anses ha uppfyllt informationsuppgiften.
24 
Det tilldelningsbeslut som sändes till samtliga anbudsgivare efter att 
upphandlingen hade avslutats är mycket kortfattat. I beslutet anges endast 
att ett konkurrerande företag fått en högre poäng vid en samlad bedömning
23 1 kap. 28 § första stycket gamla LOU.
24 Prop. 2001/02:142 s. 102.

i utvärderingen. Tilldelningsbeslutet har, enligt vår mening, brister gentemot 
lagens krav på information.252.3.6 Upphandlingsrapporten saknar viktig motiveringUpphandlingen genomfördes som förhandlad upphandling i stället för 
öppen eller selektiv upphandling. Vid förhandlad upphandling ska rapporten 
innehålla bland annat uppgifter om anledningen till valet av det förfarandet.
26 En tydlig motivering till valet av upphandlingsform27 ska följaktligen 
finnas dokumenterad i upphandlingsrapporten. En sådan motivering finns 
inte i upphandlingsrapporten.
2.3.7 Kommersiella villkorVi gör bedömningen att den metod med vilken den förhandlade upphandlingen 
genomförts och avtalet har utformats är olämplig. Vid förhandlad 
upphandling ska krav och villkor anges i förfrågningsunderlaget så långt 
det är möjligt. Det gäller även de kommersiella villkoren. Om anbuden inte 
uppfyller dessa krav kan förhandlingar under vissa förutsättningar föras för 
att anpassa anbuden till förfrågningsunderlagets krav. Om krav och villkor 
angetts så långt det var möjligt hade Försäkringskassan haft bättre förutsättningar 
att få till stånd ett avtal med fördelaktiga och tydliga avtalsvillkor. 
Riksrevisionens bedömning är att Försäkringskassan, i stället för att 
utforma avtalet utifrån sina behov och önskemål, i för stor utsträckning har 
låtit sig styras av leverantörens önskemål när avtalet utformades. 
Försäkringskassan har valt en metod där man med frågor föreslagit 
kontraktsvillkor i förfrågningsunderlaget. Exempelvis anges följande om 
betalningsvillkor:
”Vi föreslår följande betalningsvillkor i avropsavtalen: 
20 % vid avtalstecknande (avropsstart)
30 % vid driftstart50 % vid övertagande…”
Den vinnande anbudsgivaren har i sitt anbud lämnat följande motförslag:
”20 % vid avtalstecknande20 % vid avslutande av konceptuell design20 % vid avslutande av realisering20 % vid driftstart20 % vid övertagande”
25 Se vidare om tilldelningsbeslut i avsnitt 1.6 i rapportens bilaga.
26 1 kap. 11 § gamla LOU.
27 Se vidare om upphandlingsrapport i avsnitt 1.6 i rapportens bilaga.

De betalningsvillkor som anbudsgivaren föreslagit har med marginella 
justeringar använts i det slutliga avtalet. En väsentlig del av betalningen har 
flyttats från att ha legat i samband med eller efter driftstart till att ligga före 
driftstart. Detta blir ofördelaktigt för en köpare som då förlorar ett påtryckningsmedel 
för att kräva fullständig leverans i enlighet med vad som avtalats. 
En av anbudsgivarna accepterade de betalningsvillkor som Försäkringskassan 
föreslagit. En annan anbudsgivare föreslog en alternativ fördelning 
av betalningarna som alltjämt innebar att 80 procent av ersättningen skulle 
betalas tidigast vid driftstart. 
Vilka bevekelsegrunder Försäkringskassan haft för att acceptera ett 
anbud med mer ofördelaktiga betalningsvillkor än vad som först efterfrågats 
framgår inte av de handlingar vi tagit del av. Inte heller framgår på vilket sätt 
de olika anbuden poängsatts vid utvärderingen vad gäller betalningsvillkor. 
Ett exempel på brister vid utformningen av avtalsvillkoren är att Försäkringskassan 
i förfrågningsunderlaget föreslog ett vite vid leveransförsening 
på 5 procent på hela beställningssumman utan övre gräns. Ett sådant högt 
vite innebär att leverantörens vinst är förlorad redan vid några veckors 
leveransförsening. Och eftersom det saknas en övre gräns för vitet kan 
leverantören till och med bli skyldig Försäkringskassan pengar vid längre 
leveransförseningar. Detta kan ha medfört en risk för att vissa leverantörer 
avskräckts från att lämna anbud. I det slutliga avtalet har betydligt mer modesta vitesklausuler använts. 
Att ändra avtalsvillkoren i avtalet så att de skiljer sig från villkoren i förfrågningsunderlaget 
kan vara diskriminerande mot andra leverantörer som 
kanske har avstått från att lämna anbud på grund av de ursprungliga villkoren.
2.3.8 KostnaderEnligt avtalet och upphandlingsrapporten skulle kostnaden för investeringen 
bli cirka 32,6–36,4 miljoner kronor. En årskostnad på 2,8 miljoner kronor för 
bland annat licenser skulle tillkomma. Av det material vi fått kan vi se att huvudleverantören 
Siemens fakturerat 39,5 miljoner kronor och andra externa 
leverantörer fakturerat 29,5 miljoner kronor. 
Vid våra intervjuer har det framkommit att projektet i sin helhet, när även 
interna kostnader räknas in, blivit betydligt dyrare än avsett. Kostnadsökningen 
sägs främst ha orsakats av att kostnaderna för att integrera systemet 
i Försäkringskassans befintliga IT-miljö kraftigt har underskattats. Det arbetet 
har kostat stora interna resurser. 
Själva systemleveransen och faktureringen från leverantören har däremot 
hållit sig inom avtalade villkor, enligt Försäkringskassans företrädare. Med 

ledning av den information vi fått tycks det stämma. Att integrera nya system 
i en befintlig miljö är ofta ett komplicerat och svårförutsebart arbete. Ett sätt 
att hantera detta är att genomföra noggranna förstudier över förutsättningarna 
för integreringen. 
Leveransen av systemet har blivit kraftigt försenad; den skulle ta ett år 
men har tagit drygt två år. Enligt Försäkringskassan har förseningen delvis 
orsakats av Försäkringskassans egna höga krav på tester och driftssäkerhet.

3 Avrop av IT-system till tandvårdsstödetI det här kapitlet beskriver vi hur avropet avseende projekt IT-system till 
tandvårdsstödet har genomförts. Vi beskriver även de brister som vi funnit 
under granskningen och motiverar varför vi bedömer dem som brister.
3.1 Bakgrund till avropetTandvårdsstödet är en nyligen genomförd reform där tandläkare ges ersättning 
för de behandlingar som omfattas av reformen. Försäkringskassan har 
byggt IT-stödet för detta försäkringssystem i SAP. Den 1 juli 2008 driftsattes 
grundläggande funktionalitet för det nya tandvårdsstödet, framför allt 
funktionalitet för vårdgivarna för att kunna leva upp till kraven i lagen.28 En 
senare leverans omfattade bland annat en prisjämförelsefunktion och driftsattes 
under fjärde kvartalet 2008. 
Tandvårdssystemet har anskaffats genom avrop på ramavtal som slöts 2005 
med Accenture.29 Avropet på ramavtalet har gjorts genom så kallad förnyad 
konkurrensutsättning.303.2 AvropsprocessenFörsäkringskassan inbjöd genom skrivelse den 17 september 2007 samtliga 
ramavtalskonsulter till ett gemensamt möte den 19 september 2007 där 
Försäkringskassan frågade de inbjudna företagen om deras intresse att 
lämna anbud på att såväl genomföra förstudier som att genomföra ett antal 
olika IT systemutvecklingsprojekt. 
3.2.1 FörstudienDen 21 september skickades en avropsförfrågan om en förstudie inför ett 
senare genomförande av IT-utvecklingsprojekt till det tiotal leverantörer som 
hade anmält intresse vid mötet den 19 september. 
28 Den nya tandvårdsförsäkringen skiljer sig från övriga socialförsäkringsförmåner bl.a. genom att den som villkor för anslutning 
kräver elektroniskt uppgiftslämnande från vårdgivarna (Statskontoret dnr 2006/158-5, s. 6). 
29 Ramavtalets dnr är 620-8630/2003 och är upphandlat av Riksförsäkringsverket (nuvarande Försäkringskassan) och Statens 
pensionsverk (SPV). Ramavtalet avser inköp av IT-konsulttjänster. Det är samma ramavtal som projekt Kundbild och självbetjäning och Fenix har avropats ifrån. Ramavtalet omfattar 22 leverantörer.
30 För en definition av förnyad konkurrensutsättning, se avsnitt 1.7.2 i rapportens bilaga.

Såvitt vi kunnat finna bestod avropsförfrågan endast av ett två sidor 
långt e-postmeddelande med en övergripande beskrivning av vad som 
efterfrågades av Försäkringskassan. Vid utskicket gjordes ingen åtskillnad på 
om leverantörerna visat intresse av att delta i endast ett eller flera av de olika 
projekten. 
Av dokumentationen går det inte att utläsa hur många leverantörer som 
vid denna tidpunkt var intresserade av att leverera tandvårdssystemet. I avropsförfrågan 
om förstudierna ombads leverantörerna även att ange om de 
hade intresse av att delta vid senare avrop av IT-utvecklingsprojekten. Svar 
på avropsförfrågan skulle lämnas senast den 28 september, det vill säga sju 
dagar efter att den hade skickats ut. 
I upphandlingsakten finns endast ett anbud på förstudien. Det lämnades 
av Accenture. Företrädare för Försäkringskassan har bekräftat att endast 
Accenture visade intresse för Tandvårdsprojektet. Accentures anbud är tämligen 
kortfattat. 
Den 23 oktober 2007 påbörjades ett projekt som senare beslutades den 
6 november 2007 och avsåg en så kallad Proof of Concept (POC). Accenture 
utsågs till leverantör av denna POC. 
POC innebär en sorts förstudie som, enligt offert från Accenture, syftat 
till att ”översiktligt verifiera möjligheten att baserat på en SAP-lösning 
realisera Tandvårdsreformen enligt kravbilden” samt att ”verifiera resultaten 
från POC:n och dels mobilisera ett projekt för att starta genomförandet av 
Tandvårdsprojektet”.31 
Accenture fick betalt från Försäkringskassan för att i en förstudie ge ett 
förslag på en systemdesign. Avtalsvärdet för förstudien var ursprungligen 
drygt 1,6 miljoner kronor.
3.2.2 AvropsförfråganAvropsförfrågan om resursförstärkning för de olika IT-projekten, där systemet 
för tandvårdsstödet var ett, sändes ut av Försäkringskassan den 7 
december 2007 samtidigt som förstudien enligt ovan pågick. Inköpsenheten 
deltog enligt uppgift från Försäkringskassan inte i förberedelsearbetet inför 
framtagandet av den kravspecifikation och det förfrågningsunderlag som 
skulle ingå i avropsförfrågan utan fick huvuddelen av förfrågningsunderlaget 
från beställarsidan (IT). Inköpsenheten fick handlingarna mycket nära inpå 
utskicket av avropsförfrågan. Såvitt vi kunnat finna infogades inte heller den 
kunskap som framkommit vid arbetet med POC:en i avropsförfrågan om 
systemet för tandvårdsstöd. Ingen av de personer som intervjuats har med 
säkerhet kunnat säga att POC:en eller information från den användes. Däremot anges kortfattat i en av bilagorna till avropsförfrågan att en förstudie 
finns.
31 Ur Accentures offert.

Enligt muntlig uppgift från Försäkringskassan sändes avropsförfrågan 
till samtliga ramavtalsleverantörer som visat intresse för projekten vid mötet 
den 19 september 2007.3.2.3 AnbudstidenAnbudstiden angavs i avropsförfrågan löpa ut den 20 december 2007 men 
förlängdes till den 28 december efter påpekande från Accenture, eftersom 
företaget av misstag inte fått avropsförfrågan på grund av felaktig adressering. 
Även konsultföretaget Modul 1 gavs möjlighet att komma in med anbud 
vid ett senare tillfälle, eftersom även de fått avropsförfrågan senare än övriga 
leverantörer. Enligt uppgift från Försäkringskassan fick övriga leverantörer 
som avropsförfrågan hade skickats till inte förlängd tid att lämna anbud. 
Endast ett anbud på IT-systemet för tandvårdsstöd, Accentures, inkom 
vid anbudstidens utgång.
3.2.4 Upphandlingsrapport och tilldelningsbeslutDet finns ingen upphandlingsrapport och inget tilldelningsbeslut för avropet. 
Ett av skälen till det är, enligt Försäkringskassan, att det bara kom in ett 
anbud.
3.2.5 Avtalet med AccentureEfter förhandlingar med Accenture ändrades bland annat betalningsvillkoren 
i ramavtalet från 2005, som tidigare legat till grund för avropsförfrågan från 
Försäkringskassan. I stället för månadsvis betalning i efterskott avtalades om 
att betalningen skulle göras kvartalsvis i förskott mot att Accenture reducerade 
sitt pris på systemet med 2,5 procent. 
Ramavtalets bestämmelser om vite vid leveransförsening ändrades 
också så att bevisbördan vid leveransförsening försköts från Accenture till 
Försäkringskassan. Enligt den nya formuleringen kan vite utkrävas endast 
för förseningar som Accenture ensamt orsakat, och Försäkringskassan ska 
bevisa att så är fallet. Enligt uppgifter från Försäkringskassan var avsikten 
inte att ändra bevisbördan utan att förtydliga den vitesklausul som fanns i 
ramavtalet. Försäkringskassan menar att det var orimligt att ha kvar vitesklausulen 
från ramavtalet, bland annat eftersom ett stort antal personer från 
Försäkringskassan var inblandade i projektet. Försäkringskassan anser att 
även med den nya formuleringen så låg bevisbördan fortfarande på Accenture.

3.2.6 KostnaderDen första förstudien, som det fattades beslut om i november 2007, skulle 
kosta 1,6 miljoner kronor. Förstudien förlängdes vid två tillfällen. Den första 
förlängningen omfattade 600 mandagar, 7,3 miljoner kronor, och den andra 
412 mandagar, 4,6 miljoner kronor. I huvudavtalet som är underskrivet den 
29 februari 2008 anges en kostnad på 62,7 miljoner kronor. Huvudavtalet 
upphäver och ersätter den andra förlängningen av förstudien. Till huvudavtalet 
tillkommer cirka 6 miljoner kronor för omkostnader som resor, boende 
och traktamente. Den 25 juni 2008 skrevs ett underhållsavtal under på 16,8 
miljoner kronor. Detta var dock en uppskattning som kunde komma att justeras. 
Det finns ytterligare ett tilläggsavtal som är underskrivet den 1 september 
2008. Tilläggsavtalet är på 20,4 miljoner kronor och avsåg en ny prognos 
för en andra leverans där bland annat en prisjämförelsefunktion ingick. 
Enligt uppgift från Försäkringskassan finns även en överenskommelse 
om tillkommande kostnader för ytterligare funktioner som ska levereras 
under 2009.3.3 Iakttagelser3.3.1 Avrop utan stöd i dåvarande LOUFörsäkringskassan har enligt vår uppfattning använt en metod för avropet, 
förnyad konkurrensutsättning32, som vid tidpunkten för avropet inte hade stöd 
i LOU.33 
Förnyad konkurrensutsättning i avrop på ramavtal var då inte tillåtet i 
LOU. I juridisk mening var det då istället en upphandling som genomfördes. 
Eftersom anskaffningen enligt de regler som gällde vid tillfället inte är 
att betrakta som ett avrop utan en ny upphandling har avsteg gjorts från ett 
stort antal regler i LOU och i EG:s dåvarande upphandlingsdirektiv. Bland 
annat har inte upphandlingen annonserats i EU:s databas för offentlig upphandling.
34 I och med detta har möjligheterna till ökad konkurrens inte tagits 
till vara. 
Det ska dock sägas att denna metod för avrop på ramavtal tillämpades 
i Sverige bland annat av Verva35 och Statskontoret, när Statskontoret ansvarade 
för IT-upphandlingen, liksom av andra upphandlande myndigheter.36 
Tillämpandet skedde med hänvisning till att det nya EG-direktivet för offentlig 
upphandling, som antogs i mars 2004, tillät tillämpning av ramavtal med 
förnyad konkurrensutsättning.
32 För en definition av förnyad konkurrensutsättning, se avsnitt 1.7.2 i rapportens bilaga.
33 Se hela avsnitt 1.2 och 1.7.1 i rapportens bilaga för ytterligare juridisk motivering till bedömningen.
34 1 kap 7 § gamla LOU.
35 Verket för förvaltningsutveckling (Verva) lades ned 31 december 2008. Verket ansvarade bland annat för upphandling av ramavtal 
för IT och telekom som kunde användas inom den statliga förvaltningen.
36 Se till exempel Kammarrätten i Stockholms dom 2008-11-10 i mål nr 5365-08.

Enligt vår bedömning har ramavtalet inte heller hanterats i enlighet 
med bestämmelserna om ramavtal i de nya EG-direktiven, som införlivades 
i svensk rätt i samband med att den nya lagen om offentlig upphandling 
trädde i kraft den 1 januari 2008.3.3.2 Otydliga utvärderingskriterierEG-domstolen37 har angett att anbudsgivarna ska ges lika möjligheter att 
utarbeta sina anbud, och de ska behandlas lika när anbuden prövas. Utvärderingskriterierna38 
ska vara formulerade på ett sådant sätt att alla rimligt 
informerade och normalt omsorgsfulla anbudsgivare kan tolka kriterierna på 
samma sätt. Den upphandlande myndigheten ska tolka utvärderingskriterierna 
på samma sätt under hela förfarandet.39 
I nya LOU40 finns tämligen detaljerade bestämmelser för hur ramavtal 
ska hanteras. Som exempel kan nämnas att de utvärderingskriterier man 
avser att använda vid avropet ska anges redan i ramavtalet. De finns inte 
med i Försäkringskassans ramavtal. I avropets förfrågningsunderlag ska 
utvärderingskriteriernas betydelse i förhållande till varandra, deras inbördes 
vikt, anges. I det aktuella avropets förfrågningsunderlag framgår inte utvärderingskriteriernas 
förhållande till varandra. De är bara angivna i punktform 
utan rangordning, och det går inte att utläsa hur de kommer att utvärderas. 
Den kanske allvarligaste konsekvensen av att avropets utvärderingskriterier 
är otydliga och inte stämmer överens med de kriterier som finns i ramavtalet 
är att det finns inslag av fri prövningsrätt i metoden. Den upphandlande 
myndigheten kan, så som Försäkringskassan har gjort, ta med ett stort antal 
leverantörer på ramavtalet. Eftersom utvärderingskriterierna för avropet inte 
är tydliga får den upphandlande myndigheten vid avropet en stor frihet i 
valet av leverantör. Förfarandet har klara drag av fri prövningsrätt, vilket inte 
är tillåtet enligt EG:s upphandlingsdirektiv eller LOU.
3.3.3 För komplext för avropRiksrevisionen bedömer att avrop på ramavtal inte bör användas för så 
komplexa, specifika och omfattande behov som i detta fall. Det hade varit 
lämpligare att göra en offentlig upphandling än ett avrop. I det förfrågningsunderlag 
som skickades ut i samband med upphandlingen av det aktuella 
ramavtalet angavs att det tecknade ramavtalet skulle göra det möjligt att 
skaffa IT-konsulttjänster genom ”ett enkelt beställningsförfarande”.41 Men 
det system som efterfrågades enligt avropsförfrågan kan inte anskaffas 
37 Se EG-domstolens dom i mål C19/00 SIAC Construction. 
38 Vad som tidigare brukade kallas utvärderingskriterier benämns i nya LOU som tilldelningskriterier.
39 Se vidare om utvärderingsgrunder i avsnitt 1.4.2 i rapportens bilaga.
40 5 kap. nya LOU.
41 ”Ett enkelt beställningsförfarande” är Försäkringskassans egen definition, men det som avses är ungefär ”snabba och enkla 
avrop”. I förfrågningsunderlaget till ramavtalet nämns ett ”enkelt beställningsförfarande”. I ramavtalet som sedan tecknats framgår att man kan avropa resurser men även uppdrag där leverantören tar huvudansvar. Om huvudansvar avser komplexa IT- 
lösningar överensstämmer det inte med inriktningen i förfrågningsunderlaget som var enkla beställningar.

genom ett ”enkelt beställningsförfarande”. En upphandling hade kunnat 
vara ett bättre alternativ. Den snäva tidsramen för projektet hade dock gjort 
det svårt att genomföra en upphandling. Den av regeringen satta tidsramen 
utgick från att Försäkringskassan skulle bygga ett egenutvecklat system. 
Beslutet att i stället anskaffa systemet genom avrop fattades av Försäkringskassan. 
Beslutet togs på grund av resursbrist.
3.3.4 Utvärderingsrapport och tilldelningsbeslut saknasNär den upphandlande myndigheten har avslutat en upphandling ska 
myndigheten upprätta en rapport om detta.42 När ett tilldelningsbeslut om 
leverantör och anbud fattats ska den upphandlande enheten lämna upplysningar 
till varje anbudssökande eller anbudsgivare om beslutet och skälen 
för det.43 Försäkringskassan saknar i det här ärendet både upphandlingsrapport 
och tilldelningsbeslut. Även då det bara kom in ett anbud hade det varit 
bra för spårbarheten bakåt och transparensen om dessa dokument funnits. 
Även potentiella anbudsgivare som inte gav anbud har ett intresse av att se 
om avropet skedde i enlighet med ramavtalets villkor.44 
3.3.5 Otillräcklig konkurrensEndast ett anbud lämnades in för avropet, vilket är påfallande få för en affär 
av denna karaktär och omfattning. 
Samtliga företrädare för Försäkringskassan som varit involverade vid 
avropet av tandvårdssystemet och som har intervjuats under granskningen 
har fått frågan vad de tror är orsaken till den bristande konkurrensen. Ingen 
har haft en bestämd uppfattning om varför endast ett anbud kom in. En teori 
som framförts är att alla leverantörer på ramavtalet inte har kompetens för 
just denna typ av system. En annan är att många leverantörer inte har haft 
tillräckliga resurser för att lämna anbud i samtliga av Försäkringskassans 
avrop som gjordes vid ungefär samma tidpunkt. De aktuella leverantörerna 
har i stället valt att lämna anbud på något av de andra IT-systemen. Ytterligare 
en uppfattning som framförts är att den korta tid som förelegat för att 
färdigställa systemet, från avtalstecknande till slutleverans, har inneburit 
att det var ett högriskprojekt för den leverantör som var beredd att åta sig 
uppdraget. Detta skulle ha kunnat avskräcka leverantörer från att vilja utföra 
uppdraget.
42 1 kap. 11 § gamla LOU. Motsvarande bestämmelse återfinns i 7 kap. 3 § (annons om upphandlingsresultatet) och 9 kap. 12 § nya 
LOU (protokoll).
43 1 kap. 28 § första stycket gamla LOU.
44 Regeringen har i prop. 2006/07:128 s. 165 uttalat följande angående underrättelseskyldigheten (dvs. tilldelningsbeslutet) vid 
kontrakt som tilldelas efter en förnyad konkurrensutsättning enligt bestämmelserna i nya LOU: ”Underrättelseskyldigheten gäller 
vid tilldelning av ett ramavtal. Skyldigheten måste även anses gälla vid tilldelning av enskilda kontrakt som bygger på ett ramavtal 
och som sker efter förnyad konkurrensutsättning …”.

Samtliga intervjuade personer delar uppfattningen att tidsramen för att 
genomföra hela tandvårdsprojektet varit mycket snäv. Trots de snäva tidsramarna 
räknade Försäkringskassan, enligt företrädare för myndigheten, med 
att hinna genomföra anskaffningen av systemet eftersom de använde ett 
ramavtal. Försäkringskassan rapporterade regelbundet till Socialdepartementet 
om projektets framdrift men nämnde aldrig den snäva tidsramen som ett 
problem för att kunna genomföra en anskaffning med hög kvalitet. Däremot 
tog Försäkringskassan upp att den snäva tidsramen kunde innebära problem 
vad gällde att leverera hela systemet till juli 2008.45 
Vår uppfattning är att följande omständigheter har bidragit till att 
konkurrensen uteblivit vid avropet:
• ytterst korta tider för att lämna anbud på såväl förstudie som utveckling 
av IT-systemet,
• en situation som inneburit att flera stora avrop genomförts under 
samma tidsperiod,
• otydligt skriftligt underlag för att lämna anbud både på förstudie och 
systemutveckling, 
• en avsevärd konkurrensfördel för Accenture genom den förstudie som 
företaget fått i uppdrag att göra,
• kort tid från avtalstecknande till slutleverans. 
Möjligheten att senarelägga leveransdagen upplevde Försäkringskassan som 
i stort sett obefintlig. Det var nödvändigt att systemet var klart till den dag 
när en lagändring som var beroende av systemet skulle träda i kraft. 
Det går naturligtvis inte att med säkerhet säga att konkurrensen verkligen 
hade blivit bättre om omständigheterna varit annorlunda. Det går 
däremot att konstatera att förutsättningarna för att skapa en effektiv konkurrens 
hade varit bättre om exempelvis anbudstiderna hade varit längre och 
underlagen för anbudsgivning varit bättre.
3.3.6 Bristande likabehandlingInnan avropet startade påbörjade Accenture en förstudie som syftade till att 
verifiera om det efterfrågade systemet kunde byggas i SAP. Vid tidpunkten 
för avropet pågick förstudien fortfarande. Som vi bedömer det kunde Accenture 
sedan använda förstudien för att ge en offert till Försäkringskassan på 
ett sådant system som undersöktes i förstudien. 
Omständigheter som kan innebära att en leverantör får en otillbörlig 
fördel ska bedömas mot de EG-rättsliga principerna om likabehandling och 
transparens. En omständighet som kan innebära att en leverantör får en 
otillbörlig konkurrensfördel är om denne har deltagit i förberedelserna inför 
45 Detta har bekräftats både av Försäkringskassan och Socialdepartementet.

en upphandling. Det kan exempelvis röra sig om att leverantören gjort en 
förstudie inför en upphandling eller tagit fram den kravspecifikation som ska 
användas vid upphandlingen.46 
Vår bedömning är att en leverantör som utfört en förstudie av detta slag 
fått en betydande kunskap om förutsättningarna för att leverera det därpå 
följande IT-systemet. I detta fall torde denna kunskap vara extra värdefull då 
anbudshandlingarna i övrigt enligt vår uppfattning varit otydliga och otillräckliga. 
I kombination med att anbudstiden endast var 13 dagar, vilket är för 
kort för ett så komplext uppdrag som detta, blir Accentures förutsättningar 
att lämna ett konkurrenskraftigt anbud betydligt bättre än övriga potentiella 
leverantörers. 
Som tidigare nämnts ingick inte den kunskap som framkommit vid 
arbetet med förstudien i avropsförfrågan. Den inledande förstudien pågick 
fortfarande när avropsförfrågan skickades ut. Dock anges det kortfattat i en 
av bilagorna till avropsförfrågan att en förstudie finns. Vi anser att det inte är 
förenligt med den EG-rättsliga principen om likabehandlingsprincipen47 att 
inte delge sådan information till samtliga anbudsgivare.
3.3.7 Ändrade villkor i avropsavtal jämfört med ramavtalFörsäkringskassan har enligt Riksrevisionens bedömning ändrat villkor i det 
tidigare upphandlade ramavtalet från 2005 i sådan väsentlig grad att det strider 
mot tillämpningsbestämmelserna om ramavtal och dessutom försämrar 
affärsvillkoren för Försäkringskassan. 
Vid tilldelning av kontrakt som grundar sig på ett ramavtal får parterna 
inte avvika från villkoren i ramavtalet.48 
EG-domstolen49 har uttalat att en upphandlande myndighet inte har rätt 
att förhandla om kontraktsvillkoren efter tilldelningen av kontraktet. I domen 
angavs ”…. innebär principen om likabehandling av alla anbudsgivare ett 
krav på att anbuden ska överensstämma med förfrågningsunderlaget. Härav 
följer att all förhandling, såväl före som efter tilldelningen av kontraktet […] 
och vilket leder till ändringar i underlaget och av anbudspriset, anses strida 
mot gemenskapsrättens regler om offentlig upphandling.”50 
Enligt nya LOU51 får villkor i ramavtalet preciseras och vid behov kompletteras 
med andra villkor, dock under förutsättning att dessa angetts i förfrågningsunderlaget 
till ramavtalet. 
Betalningsvillkoren i avropsavtalet missgynnar Försäkringskassan vid 
leveransförseningar genom att de fråntar Försäkringskassan möjligheten 
att använda betalning som påtryckningsmedel för att säkerställa leverans i 
46 Se vidare om otillbörlig konkurrensfördel i avsnitt 1.9 i rapportens bilaga.
47 Se vidare om likabehandlingsprincipen i avsnitt 1.1 i rapportens bilaga.
48 1 kap. 5 § gamla LOU.
49 EG-domstolens dom i mål C-243/89, Stora Baelt.
50 Se vidare om ändrade villkor i avsnitt 1.8 i rapportens bilaga.
51 5 kap 7 § nya LOU och avsnitt 1.7.2 i rapportens bilaga.

enlighet med vad som fastställts i avtalet. Att hålla inne betalning är sannolikt den mest verkningsfulla metoden för att säkerställa att leveransplaner 
hålls. Den möjlighet som fanns enligt ramavtalet har i samband med upprättandet av avropsavtalet avtalats bort enligt önskemål från Accenture. 52 
Vid intervjuerna med Försäkringskassan har det framkommit att man 
såg det som svårt att få en leverantör att acceptera hårda avtalsvillkor avseende 
exempelvis betalningen för ett sådant högriskprojekt som tandvårdssystemet 
var. Enligt en företrädare för Försäkringskassan fick en avvägning 
göras mellan vad som var rimligt att kräva och vad som var nödvändigt för 
att få en leverantör att över huvud taget åta sig uppdraget. 
Att ändra avtalsvillkoren kan, utöver att ha en negativ påverkan på 
leveranssäkerheten, även vara diskriminerande mot andra leverantörer. 
Betalningsvillkoren i ramavtalet om betalning i efterskott skulle kunna ses 
som svåra att uppfylla för exempelvis en mindre leverantör eller ett nystartat 
företag. Eftersom det är frågan om höga kontraktsvärden kan ett företag med 
svagare likviditet välja att avstå från att lämna anbud. Om de hade vetat att 
kravet skulle ändras vid avropet kunde även de ha lämnat anbud vid ramavtalsupphandlingen.
3.3.8 KostnaderEnligt de avtal vi fått se om förstudien, huvudavtalet inklusive omkostnader 
och tilläggsavtalet skulle kostnaden vara 8,9 miljoner, 68,7 miljoner respektive 
20,4 miljoner kronor, totalt 98 miljoner kronor. Ett underhållsavtal för 
juni–november 2008 på 16,8 miljoner kronor tillkom. Den totala avtalade 
summan blir cirka 114,8 miljoner kronor. Av det ekonomiska underlag vi fått 
kan vi se att huvudleverantören Accenture fakturerat 116,8 miljoner kronor. 
Skillnaden beror enligt uppgift från Försäkringskassan sannolikt på tillkommande 
kostnader för förberedelser för ytterligare funktioner som ska levereras 
under 2009. SAP har fakturerat 43 miljoner kronor. 
Faktureringen från Accenture tycks ha hållit sig inom de avtalade villkoren 
enligt intervju med och underlag från Försäkringskassan. Systemet 
levererades huvudsakligen i tid men först efter det att omfattande tilläggsbeställningar 
gjorts. Enligt det underlag som vi fått från Försäkringskassan har 
orsaken till dessa tilläggsbeställningar varit att det inte var helt klarlagt vilka 
resurser som arbetet skulle kräva när avtalet tecknades. Särskilt prisjämförelseportalen 
och diverse säkerhetsföreskrifter krävde mer resurser än vad som 
först antagits. Den korta förberedelsetiden kan inför avropet säkerligen ha 
bidragit till osäkerheten om uppdragets egentliga omfattning. En bidragande 
orsak till att systemet blev dyrare än de första prognoserna är att det finns en 
högre automatiseringsgrad i det slutliga systemet än vad man först antog.
52 Detta önskemål framgår av Accentures anbud.

4 Avrop av systemet för kundbild och 
självbetjäningI det här kapitlet beskriver vi hur avropet avseende projekt Kundbild och 
självbetjäning har genomförts. Vi beskriver även de brister som vi funnit 
under granskningen och motiverar varför vi bedömer dem som brister.
4.1 Bakgrund till avropetProjektet består egentligen av två delprojekt men drivs som ett projekt, eftersom 
de båda delarna är beroende av varandra och planen har varit att de ska 
produktionssättas samtidigt. 
Kundbildsprojektet har till syfte att ge en IT-baserad sammanhållen 
kundbild riktad till telefonkundtjänstens handläggare. Systemet ska hjälpa 
Försäkringskassans kundtjänst med en enhetlig kundgemensam bild samt 
underlätta hanteringen av rätt ärenden till rätt enhet och handläggare i den 
nya organisationen. Systemet är baserat på SAP. 
Självbetjäningsprojektet syftar till att ta fram en ny portal för elektroniska 
kundmöten. Projektet ska skapa en ny internetportal på Försäkringskassans 
webbplats där medborgarna ska ges utökade möjligheter att själva kunna 
sköta och skaffa information om sina ärenden. Detta ska avlasta handläggarna 
och kundtjänsten betydligt och möjliggöra rationaliseringar. Lösningen 
baseras på SAP. 
Ursprungligen var leveranser för båda delprojekten planerade till i mars, 
juni och november 2008. Hela projektet är dock kraftigt försenat. Leveransen 
är nu planerad till november 2010 med en delleverans under 2009.53 
Systemet för självbetjäning och telefonkundtjänst (nedan benämnt 
systemet) har anskaffats genom avrop på ramavtal54. Avtalet slöts 2005 med 
WM-data Consulting AB. 
Avropet har gjorts genom så kallad förnyad konkurrensutsättning.5553 PM Underlag för ekonomiska ställningstaganden, Försäkringskassans begäran till regeringen, 2009-01-21.54 Ramavtalets dnr är 620-8630/2003 och är upphandlat av Riksförsäkringsverket (nuvarande Försäkringskassan) och Statens 
pensionsverk (SPV). Ramavtalet avser inköp av IT-konsulttjänster. Det är samma ramavtal som projekt Kundbild och Självbetjäning och Fenix har avropats ifrån. Ramavtalet omfattar 22 leverantörer.
55 För en definition av förnyad konkurrensutsättning, se avsnitt 1.7.2 i rapportens bilaga.

4.2 Avropsprocessen4.2.1 AvropsförfråganAvropsförfrågan var omfattande, totalt cirka 215 sidor, och innehåller kravspecifikationer, 
produktbeskrivningar, ett antal rutinbeskrivningar med mera. 
Den är daterad den 16 maj 2007 och har skickats till samtliga antagna ramavtalsleverantörer 
utom två.56 
Elektroniskt anbud skulle ha kommit in till Försäkringskassan den 30 
maj 2007. Vi har fått ta del av ett e-postmeddelande som skickades från 
Försäkringskassan den 31 maj till leverantörerna där anbudstiden förlängdes 
till den 4 juni 2007. Anbudstiden förlängdes således en dag efter den dag då 
anbuden skulle vara inkomna till Försäkringskassan. Totalt sett har anbudstiden 
omfattat 14–19 dagar. 
Uppdraget skulle påbörjas den 1 augusti 2007 och vara slutfört den 31 
december 2008 och leveranser göras i tre steg. Senare detaljplanering skulle 
avgöra vilka delar som skulle ingå i de olika stegen. Leverans av 15 specificerade 
leverabler57 var skallkrav58 i avropsförfrågan. Uppdraget delades upp i två 
faser:
1. teknisk design (Business Blueprint59) som krävs för att sedan kunna 
konfigurera och kundanpassa önskad funktionalitet, och2. utveckling, datakonvertering, test, driftsättning och överlämning till 
förvaltning.
Utvärderingskriterierna för den förnyade konkurrensutsättningen framgår 
inte av förfrågningsunderlaget för ramavtalet IT-konsulter 2005. I upphandlingen 
av ramavtalet IT-konsulter 2005 har pris och kompetens (50/50) 
använts som utvärderingskriterier. I ramavtalet med WM-data anges åtta 
punkter som ska preciseras vid avrop: 
• ramavtalets diarienummer, 
• kontaktpersoner, 
• konsulttjänster som omfattas av leveransavtalet/avropet, 
• avtalad leveransdag (i förekommande fall),
• arbetsställe (i förekommande fall), 
• pris, omfattning och arbetsuppgift, 
• tidpunkt för leveransprov och omfattning av leveransprov 
(i förekommande fall),
• giltighetstid för leveransavtalet/avropet.
56 Avropsförfrågan behöver bara skickas till de leverantörer som bedöms kunna leverera det som efterfrågas i avropet.
57 Med en leverabel menas här något specifikt som ska levereras. Exempel på detta är utbildning, en affärsnytta eller en teknisk 
lösning av något slag.
58 Skallkrav är krav som måste vara uppfyllda för att anbudet ska kunna antas.
59 En blueprint är en råskiss för hur det man ska bygga ska se ut. Alla krav är beskrivna och dokumenterade i skissen.

Men det som preciserats i avropen stämmer inte överens med de preciseringar 
som ska göras enligt ramavtalet. Offerterna ska enligt avropsförfrågan 
innehålla följande uppgifter och beskrivningar: 
• Uppdragets upplägg och organisation (CV för resurser)
• Krav på Försäkringskassan• Beskrivning av tillvägagångssätt• Referenser som styrker erfarenhet av motsvarande uppdrag• Tidsplan och tidsåtgång 
• Pris per kompetenskategori• Indikation på ett fast pris för hela åtagandet inom spannet plus eller 
minus 25 procent. Efter teknisk design ska leverantören vara beredd att 
utföra resterande del av uppdraget till fast pris inom detta intervall.
Vid intervjuer med företrädare från Försäkringskassan har det framkommit 
att man ändrat arbetssätt och beslutat om en ny IT-strategi. Den innebär 
att Försäkringskassan ska sträva mot60 att efterfråga helhetslösningar där 
levererad funktion är det primära i stället för stödresurser. För leverantören 
innebär det ett helhetsåtagande och fullt ansvar för utvecklingen av IT-
system, vilket är en stor skillnad jämfört med att tillhandahålla resurser i 
utvecklingsprojekt som leds av Försäkringskassan. Det här förklarar varför 
Försäkringskassan efterfrågat andra uppgifter än de som finns i ramavtalet 
och därigenom gått ifrån villkoren i ramavtalet, vilket inte är tillåtet enligt 
LOU61. Den som använder ett ramavtal får inte ändra eller lägga till villkor 
och begära helt nya uppgifter. 
Enligt ramavtalet62 kan Försäkringskassan avropa definierade uppdrag 
som en leverantör har ett huvudansvar för. De preciseringar som ska göras
enligt ramavtalets åtta punkter kan även täcka in denna typ av uppdrag 
beroende på vad uppdragen innebär. Vi har dock svårt att se att den skrivningen 
i ramavtalet gör att ramavtalet lämpar sig för att avropa komplexa 
IT-utvecklingsprojekt av den karaktär som det här är frågan om. Detta styrks 
av att Försäkringskassan i det aktuella avropet har efterfrågat andra uppgifter 
och beskrivningar än det som enligt ramavtalet ska preciseras.
4.2.2 AnbudenTre leverantörer, IBM Svenska AB, WM-data Sverige AB och Capgemini, kom 
in med anbud. Capgemini uteslöts omedelbart då anbudet i princip inte 
innehöll någon efterfrågad information. Såväl IBM:s som WM-datas anbud 
60 IT-strategin säger att Försäkringskassan ska sträva mot helhetslösningar, men strategin rymmer också en förståelse för att det 
aldrig kommer att vara möjligt att uppnå helhetslösningar i alla lägen.
61 Gamla LOU 1 kap. 5 §. Gamla LOU tillåter inte förnyad konkurrensutsättning till skillnad från nya LOU. Men inte heller vid förnyad 
konkurrensutsättning får parterna avvika väsentligt från villkoren i ramavtalet, 5 kap. 2, 7 §§ nya LOU. Se vidare avsnitt 1.7.2 i 
rapportens bilaga.
62 Punkt 2.2 i ramavtalet.

saknade flera efterfrågade uppgifter. I anbuden anger leverantörerna att man 
behöver mer detaljerad information för att kunna lämna efterfrågade uppgifter 
och beskrivningar och för att kunna prissätta uppdraget på ett korrekt 
sätt. En av leverantörerna har vid kontakt som tagits under denna granskning 
uppgett att kraven var oklara och oprecisa, vilket ledde till att det var 
svårt att lämna pris utan att gardera sig med en väl tilltagen riskmarginal. 
Anbudet från IBM är stämplat som inkommet den 30 maj 2007. WM-
datas anbud är stämplat den 7 juni samma år och undertecknat av behörig 
firmatecknare den 3 juni. I de avtal som tecknats med WM-data anges att 
anbudet inkom den 4 juni. Vid intervju med företrädare för Försäkringskassan 
har klarlagts att WM-datas anbud inkom elektroniskt den 4 juni, togs ut 
på papper och stämplades den 7 juni och att det därmed inkom inom den 
förlängda anbudstiden. 
Av handlingarna framgår att det genomfördes en offertpresentation med 
WM-data den 14 juni och att WM-data därefter, den 16 juni, fick komma in 
med ett antal förtydliganden och kompletteringar. Försäkringskassans representanter 
uppger att en offertpresentation också genomförts med IBM, och 
att även IBM fick möjlighet att komplettera sitt anbud. 
Syftet med offertpresentationer och telefonmöten har enligt Försäkringskassan 
varit att klarlägga leverantörernas förståelse av projektet samt 
klarlägga leverantörernas möjlighet att tillhandahålla rätt kompetens. 
WM-data garanterade vid dessa tillfällen att man genom ägarbolaget 
Logica CMG hade tillgång till konsulter med rätt SAP-kompetens. Detta 
framkommer även i den kompletterande informationen som WM-data 
senare kom in med. 
Försäkringskassans företrädare har uppgett att IBM vid dessa möten 
framhöll sin egen portalprodukt som lösning för den externa webbplatsen. 
Denna portal är inte byggd i SAP. Portalen beskrivs kortfattat i en bilaga i 
IBM:s anbud. Hur Försäkringskassan värderat den informationen är oklart 
och går enligt vår mening inte att utläsa av upphandlingsrapporten.
4.2.3 KostnaderIBM lämnade ett pris på den tekniska designen, 9,3 miljoner kronor, och på 
det återstående projektet med tre delleveranser. Priset för delleveranserna 
uppskattades till 75 miljoner kronor. Samtidigt angavs att mer information 
behövdes för att bedöma det totala resursbehovet i projektet. 
WM-data lämnade ett fast pris på 13,25 miljoner kronor plus eller minus 
25 procent (dvs. ett pris inom intervallet 10–17 miljoner kronor) för leverans 
av steg 1, exklusive integration och migrering. I de kompletteringar som WM-
data lämnade bedömde företaget att priset för steg 2 och 3 sammantaget 

motsvarade 1,5–1,75 gånger priset för steg 1 (dvs. ett pris inom intervallet 
15–29 miljoner kronor). WM-data uppgav att man inte kunde bedöma det 
totala resursbehovet i projektet.
4.2.4 UpphandlingsrapportenNedanstående utvärderingskriterier har angetts i avropsförfrågan: 
1. Tidplan och resursåtgång, 
2. bedömning av förslagets upplägg, kvalitet och genomförande samt 
kompetens på föreslagna resurser med särskild tonvikt på den specifika 
SAP-kompetensen, 
3. referenser som styrker tidigare erfarenheter av motsvarande uppdrag 
och 
4. pris (per kompetenskategori och indikation på ett fast pris för hela 
åtagandet inom spannet plus eller minus 25 procent).
Kriterierna är inte viktade utan den eller de leverantörer som sammantaget 
lämnat det bästa anbudet ska väljas. 
I upphandlingsrapporten, som är mycket kortfattad, saknas en redogörelse 
för hur leverantörerna uppfyller utvärderingskriterierna. Där uppges 
endast att båda leverantörerna möter de uppställda kraven samt att båda har 
referenser som styrker erfarenheter av motsvarande uppdrag. Som motivering 
till val av WM-data som leverantör anges att WM-data har uppgivit ”ett 
signifikant lägre pris än IBM Svenska AB”, dock saknas redogörelser för hur 
Försäkringskassan bedömt de lämnade prisuppgifterna. Försäkringskassans 
företrädare har vid intervjuer uppgett att leverantörerna hade svårt att 
ange priset så som det efterfrågades i avropsförfrågan på grund av bristande 
information i denna. Svårigheten för leverantörerna att lämna pris på det 
sätt som efterfrågas framgår också i anbuden. Båda leverantörerna uppger 
att lämnade priser utgör prisindikationer och att fast pris endast kan lämnas 
om de får ytterligare och mer detaljerad information. I den komplettering 
WM-data lämnat uppges att priset är en bedömning. WM-data har inte varit 
bunden av den lämnade prisuppgiften. Det styrks av att det i de efterföljande 
avtalen som tecknats aldrig avtalats om ett fastprisåtagande på det sätt som 
efterfrågades i avropsförfrågan. I efterhand har det också visat sig att det pris 
som WM-data vann uppdraget med, avsevärt har överskridits.
4.2.5 AvropsavtalenSammanlagt har hittills sex avtal tecknats för att reglera WM-datas åtaganden.

1. Preparation (förberedelse) för leverans i mars 2008 (tecknat 12 juli 2007)
2. Business Blueprint för leverans i mars 2008 (tecknat 29 oktober 2007)
3. Leverans i mars 2008 (tecknat den 25 februari 2008). Här avtalas om 
löpande räkning fram till tecknande av avtal för slutförande av realiseringsfasen för leveransen i juni. Ändring av ansvarsklausulen i ramavtalet.
4. Preparation och Business Blueprint för leverans i juni 2008 (tecknat den 
25 februari 2008). Det anges att parterna snarast ska teckna fastprisavtal 
för realiseringsfasen.
5. Resursavtal för projektledare (tecknat den 19 maj 2008), betalning på 
löpande räkning6. Resursavtal för övriga resurser i projektet (tecknat den 19 maj 2008), 
betalning på löpande räkningAvtalen är svårgripbara och delvis överlappande och saknar villkor som 
reglerar ett helhetsåtagande på det sätt som efterfrågades i avropsförfrågan. 
På direkt fråga varför Försäkringskassan använt denna metod anger en företrädare 
för Försäkringskassan att ingen leverantör tar på sig ett fastprisåtagande 
för ett liknande riskprojekt och att avtalsmodellen är naturlig för ett så 
komplext projekt som drivs i etapper. Enligt Försäkringskassans inköpsenhet 
var dock inriktningen i avropet att ha ett avtal och ett fast pris. Inköpsenheten 
ville också handla så. 
Projektet dras med stora förseningar i förhållande till de leveranstidpunkter 
som angetts i avropsförfrågan och avtal. Inga viten har utkrävts trots 
att möjligheten finns enligt ramavtalet. Vid intervjuerna har det framkommit 
att orsaken till detta är dels att det finns en okunnighet om vilka avtalshandlingar 
som ligger till grund för avropet, dels en osäkerhet om Försäkringskassan kanske har bidragit till förseningen. 
4.2.6 Kommentar från anbudsgivareRiksrevisionen har intervjuat en representant för ett av de företag som 
lämnade anbud. Personen medverkade i anbudsarbetet. 
Företagets allmänna uppfattning om avropet var att tiden för att lämna 
anbud var extremt kort för ett uppdrag av denna komplexa natur. Kraven i 
förfrågningsunderlaget var oklara och oprecisa, vilket ledde till att det var 
svårt att lämna pris utan att gardera sig med en väl tilltagen riskmarginal. 
Företagets uppfattning om kontraktstilldelningen är att Försäkringskassan inte haft tid att på ett tillräckligt noggrant sätt pröva de inkomna 
anbuden. De priser som utvärderades var enligt företaget inte i överensstämmelse 
med vad Försäkringskassan efterfrågat i sitt förfrågningsunderlag. 
Bara delar av det som efterfrågats värderades vid anbudsprövningen.

Företaget anser att Försäkringskassan fortfarande avropar konsulttjänster 
på ett sätt som inte stämmer överens med den nya IT-strategin om 
helhetslösningar. Trots den nya strategin köper Försäkringskassan, enligt 
företaget, i många fall resurskonsulter snarare än helhetsåtaganden från 
berörda leverantörer.
4.3 Iakttagelser4.3.1 Avrop utan stöd i dåvarande LOUFörsäkringskassan har enligt vår uppfattning använt en metod för avropet, 
så kallad förnyad konkurrensutsättning, som vid tidpunkten för avropet inte 
hade stöd i LOU.634.3.2 För kort anbudstidI gamla LOU fanns ingen möjlighet att genomföra förnyad konkurrensutsättning, 
och därmed fanns inte heller någon tidsram för en sådan angiven i 
lagen. 
Anbudstiden var först 14 dagar. Sedan förlängdes anbudstiden med ytterligare 
fem dagar. Enligt vår bedömning har tiden för att lämna anbud varit 
för kort. Vid en förnyad konkurrensutsättning ska tidsfristen enligt nya LOU 
vara tillräcklig för att lämna anbud med hänsyn tagen till upphandlingens 
omfattning och art.64 Tidsfristen som här lämnats är, enligt Riksrevisionens 
bedömning, inte tillräcklig i ett så stort och komplext ärende.65 Försäkringskassan 
efterfrågar utveckling av ett nytt IT-system med ny funktionalitet, 
integrationer till andra system och där data ska migreras. 
Anbudsgivarna har inte kunnat lämna fastprisåtagande, vilket enligt vår 
mening berott på att man inte fått tillräckligt underlag. Underlaget har inte 
heller varit tillräckligt transparent. En av leverantörerna har uppgett vid en 
intervju med Riksrevisionen att företaget ansåg att tiden för att lämna anbud 
var extremt kort för ett så komplext uppdrag. 
I efterhand har det visat sig att såväl Försäkringskassan som WM-data 
underskattat omfattningen av arbetet med att integrera det nya systemet 
med Försäkringskassans övriga system. 
Enligt Försäkringskassan gick förberedelserna inför avropet väldigt fort. 
Enligt vår uppfattning är det nödvändigt att lämna tillräckligt med tid för förberedelser 
för att ett projekt av detta slag ska lyckas. Det är svårt att utarbeta 
63 Samma metod har använts vid avropet för IT-system för tandvårdsstödet. Se motivering till vår bedömning varför det inte är en 
tillåten metod för avrop i avsnitt 3.3.1.64 5 kap. 7 § nya LOU.
65 Se vidare om tidsfrister i avsnitt 1.5 i rapportens bilaga.

ett tillräckligt bra och transparent anbudsunderlag utan att göra grundliga 
förstudier av de egna systemen och deras beroenden. När det som i detta 
fall rör sig om mycket stora investeringar borde det vara rutin för Försäkringskassan 
att utarbeta ett fullgott underlag för upphandling och avrop.
4.3.3 Förlängning av anbudstiden för sentAnbudstiden gick ut den 30 maj 2007. Försäkringskassan förlängde anbudstiden 
(genom att skicka ett e-postmeddelande till leverantörerna) den 31 
maj, dvs. en dag efter det att anbudstiden i avropsförfrågan hade gått ut. Vid 
denna tidpunkt hade IBM men inte WM-data kommit in med anbud. Konsekvensen 
blev att WM-data och övriga potentiella anbudsgivare, leverantörerna 
som omfattas av ramavtalet, fick mer tid på sig än IBM att lämna 
anbud. Enligt vår mening strider ett sådant förfarande mot den EG-rättsliga 
likabehandlingsprincipen.664.3.4 Otydliga utvärderingskriterierEG-domstolen67 har angett att anbudsgivarna ska få lika möjligheter att 
utarbeta sina anbud, och de ska behandlas lika när anbuden prövas. Utvärderingskriterierna 
ska vara formulerade på ett sådant sätt att alla rimligt 
informerade och normalt omsorgsfulla anbudsgivare kan tolka kriterierna på 
samma sätt. Den upphandlande myndigheten ska tolka utvärderingskriterierna 
på samma sätt under hela förfarandet.68 
Utvärderingskriterierna i underlaget till avropsförfrågan är vaga och 
saknar inbördes ordning. Kriterierna finns inte angivna i det ursprungliga 
förfrågningsunderlaget som utgjort underlag för ramavtalet man avropar 
från. För anbudsgivarna är det oklart hur utvärderingskriterierna kommer 
att bedömas, vilket ger Försäkringskassan utrymme att göra en väldigt fri 
prövning av anbudet. Konsekvensen blir att utvärderingen har drag av fri 
prövningsrätt, vilket inte är tillåtet enligt EG:s upphandlingsdirektiv och inte 
heller enligt gamla eller nya LOU. 
4.3.5 Upphandlingsrapporten alltför kortfattadNär den upphandlande myndigheten har avslutat en upphandling ska myndigheten 
upprätta en rapport om den avslutade upphandlingen och sända 
in en annons på föreskrivet sätt.69 När ett tilldelningsbeslut om leverantör 
66 Se vidare om likabehandlingsprincipen i avsnitt 1.1 i rapportens bilaga.
67 Se EG-domstolens dom i mål C19/00 SIAC Construction.
68 Se vidare om utvärderingsgrunder i avsnitt 1.4.2 i rapportens bilaga.
69 1 kap. 11 § gamla LOU. Motsvarande bestämmelse återfinns i 7 kap. 3 § LOU (annons om upphandlingsresultatet) och 9 
kap. 12 § nya LOU (protokoll).

och anbud fattats ska den upphandlande myndigheten lämna upplysningar 
till varje anbudssökande eller anbudsgivare om beslutet och skälen för det.70 
Alltför intetsägande uppgifter om varför en viss leverantör eller vissa leverantörer 
tilldelats upphandlingskontraktet kan innebära att myndigheten inte 
kan anses ha uppfyllt informationsuppgiften.71 
Upphandlingsrapportens motivering till hur anbudsgivarna uppfyller 
kraven är väldigt kortfattad. Rapporten är bristfällig, eftersom det inte alls 
redogörs för skälen bakom valet av leverantör.
4.3.6 Uppdraget för komplext för avropRiksrevisionen bedömer att ramavtal inte bör användas för så komplexa, 
specifika och omfattande behov som i detta fall. Det hade varit lämpligare 
att göra en offentlig upphandling än ett avrop. 
I det förfrågningsunderlag som skickades ut i samband med upphandlingen 
av det aktuella ramavtalet angavs att ramavtalet skulle göra det möjligt 
att skaffa IT-konsulttjänster genom ”ett enkelt beställningsförfarande”.72 
Men det system som efterfrågades enligt avropsförfrågan kan inte anskaffas 
genom ett ”enkelt beställningsförfarande”. Därmed frångick Försäkringskassan det egna syftet med ramavtalet. 
Det framgår inte av nya LOU hur pass omfattande preciseringar som får 
göras vid avrop, men klart är att preciseringarna måste avse en uppgift som 
redan finns i ramavtalet. Begreppet precisering torde innebära att man mer 
noggrant bestämmer ett redan befintligt villkor, t.ex. preciserar leveranstider, 
efterfrågar en exakt mängd eller resurs, anger exakt vilken kompetens som 
efterfrågas. Det är dock tveksamt om bestämmelserna om ramavtal i nya 
LOU och EG-direktiven som ligger till grund för lagen tillåter att en avropsförfrågan 
består av omfattande kravspecifikationer, som i sin tur kräver 
omfattande redovisningar och svar från leverantörerna. Vid en sådan typ av 
anskaffning är det knappast möjligt att hålla sig inom ramen för de villkor 
som ställts i ett ramavtal. Anskaffning av ett IT-system kräver ett heltäckande 
och genomarbetat underlag med tydliga krav så att anbudsgivarna kan räkna 
på anbudet och den upphandlande myndigheten kan göra en affärsmässig 
och rättvis bedömning av anbuden. Men så har inte varit fallet i detta avrop 
på ramavtal. Det hade enligt vår bedömning därför varit lämpligare att 
genomföra en offentlig upphandling.
70 1 kap. 28 § första stycket gamla LOU och 9 kap. 9 § nya LOU.
71 Prop. 2001/02:142 s. 102.72 ”Ett enkelt beställningsförfarande” är Försäkringskassans egen definition, men det som avses är ungefär ”snabba och enkla 
avrop”. I förfrågningsunderlaget till ramavtalet nämns ett ”enkelt beställningsförfarande”. I ramavtalet som sedan tecknats 
framgår att man kan avropa dels resurser, dels uppdrag där leverantören har huvudansvaret. Om huvudansvaret avser komplexa 
IT-lösningar matchar det inte inriktningen i förfrågningsunderlaget, som var enkla beställningar.

4.3.7 Inget avtal för hela uppdraget har tecknatsAvtal har inte tecknats för att omfatta leverantörens hela åtagande. I stället 
har det tecknats avtal för olika etapper, totalt sex stycken. Endast etapperna 
1 och 2 är på förhand prissatta. Under projektets gång har man frångått den 
tidigare intentionen med fast prissättning av etapper och övergått till att 
köpa tjänster på löpande räkning. Detta är affärsmässigt olämpligt, eftersom 
Försäkringskassan som kund hamnar i en svag förhandlingsposition. I och 
med att den första deletappen är påbörjad är Försäkringskassan tvungen att 
fortsätta med samma leverantör för de kommande tre deletapperna. Detta 
blir en gynnsam situation för leverantören som inte förbundit sig till ett ungefärligt 
totalpris utan kan bestämma priset på deletapperna efter hand. 
I de avtal som tecknats anges att ett fastprisavtal för nästa etapp ska 
tecknas så snart som möjligt. Avtalsmodellen gör det, enligt Riksrevisionens 
bedömning, dock omöjligt att uppskatta ett totalpris för införandet av systemet. 
Den avtalskonstruktion som tillämpats har enligt Riksrevisionens bedömning 
fördyrat projektet.
4.3.8 Oklara ansvarsvillkorVi kan också konstatera att Försäkringskassan i samband med avrop specificerat 
villkor om ansvar vid fel eller brist i ramavtalet. I ramavtalet anges 
att ”...kunden har rätt till skadestånd inom ramen för avtalad ansvarsbegränsning”, 
och i avropet har också en specificering gjorts. Utöver detta har 
en punkt i ansvarsklausulen ändrats på ett sätt som gör att konsekvensen 
blir svår att förutse. I den ursprungliga formuleringen hade kunden rätt att 
omedelbart säga upp avtalet utan att ersätta leverantören för nedlagt arbete. 
I den nya formuleringen har kunden rätt att lämna en slutlig skälig frist för 
att säga upp avtalet. Därutöver har kunden rätt till skadestånd inom ramen 
för avtalad ansvarsbegränsning. Det som gör det svårt att beräkna skadeståndet 
är att detta ska baseras på 20 procent av kontraktssumman. Problemet 
med det är att parterna inte avtalat om någon kontraktssumma. Det gör 
det osäkert vad skadeståndet ska beräknas på, vilket gör det affärsmässigt 
olämpligt. 
4.3.9 Stora förseningarEnligt uppgifter som framkommit vid intervjuerna har samtliga planerade l
everanser förskjutits. Hela projektet har nu försenats från beräknat slutdatum 
den 31 december 2008 till någon gång under 2010. En orsak till 
förseningarna uppges vara att Försäkringskassan aldrig fick tillgång till den 

kompetens i form av särskild personal som WM-data uppgav skulle arbeta 
i projektet. Detta är en väsentlig avvikelse från vad som utlovades under 
avropsprocessen. Villkor som garanterade de nödvändiga resurserna borde 
ha varit med i avtalet.
4.3.10 Inget vite har utkrävtsMot bakgrund av de kraftiga förseningarna borde Försäkringskassan utreda 
möjligheterna att använda de villkor i ramavtalet som ger möjlighet att 
utkräva vite och byta konsulter.734.3.11 KostnaderWM-data uppgav i sin komplettering till anbudet att man inte kunde bedöma 
det totala resursbehovet i projektet. Det finns inget fast pris i WM-datas 
anbud utan endast prisindikationer. I avtalen ska en hel del fakturering ske 
enligt löpande räkning, vilket gör det svårt att utläsa den planerade kostnaden 
därifrån. Utifrån prisindikationerna i anbudet ska kostnaden ligga 
mellan 25 och 46 miljoner kronor – exklusive integration och migrering. 
Enligt uppgifter från Försäkringskassan har WM-data fakturerat 76,5 miljoner 
kronor för projektet. Det betyder att WM-data har fakturerat mer än den 
prisindikation som fanns i anbudet. Det beställda systemet har ännu inte 
levererats och projektet är kraftigt försenat. Andra leverantörer har fakturerat 
62,6 miljoner kronor. 
Vi har under intervjuerna fått uppgifter som bekräftat att budgeten överskridits. 
Införandet av de lösningar som byggs i projekt Kundbild och självbetjäning 
ska innebära en stor rationaliseringspotential. Eftersom projektet nu är 
försenat från 2008 till 2010 uteblir också de planerade besparingarna som 
systemet kunde ge under den tiden.
73 Se vidare om en myndighets skyldighet att utkräva vite i avsnitt 1.8 i rapportens bilaga.

5 Avrop av systemmigreringenI det här kapitlet beskriver vi hur avropet för projekt Fenix har genomförts. 
Vi beskriver även de brister som vi funnit under granskningen och motiverar 
varför vi bedömer dem som brister.
5.1 Bakgrund till avropetProjekt Fenix går ut på att flytta förmånssystem från en teknisk plattform, 
som leverantören från årsskiftet 2009/2010 inte längre erbjuder support på, 
till en modernare teknisk plattform för vilken support erbjuds. Försäkringskassan 
har gjort bedömningen att plattformen inte är lämplig för fortsatt 
drift eftersom den är tekniskt omodern. Inom en nära framtid kommer det 
att uppstå kompetensproblem i samband med pensionsavgångar. Skulle 
applikationerna ligga kvar förväntas därför stora supportproblem. Projektet 
ska vara avslutat under andra halvåret 2009. 
Projektet att genomföra systemmigrering har Försäkringskassan anskaffat 
genom avrop på ett ramavtal74 som slöts 2005. Avropet från ramavtalet 
har gjorts genom så kallad förnyad konkurrensutsättning.755.2 AvropsprocessenFörsäkringskassan inbjöd genom en skrivelse den 8 september 2006 samtliga 
antagna ramavtalskonsulter att lämna anbud på att genomföra systemmigrering, 
dvs. flytt av data. Uppdraget var enligt avropsförfrågan att migrera 
data genom att använda en eller flera av fyra olika metoder. Leverantörerna 
fick själva välja vilken eller vilka metoder de ville ge anbud på. I avropsförfrågan 
angavs att ett fast pris skulle lämnas i anbuden för migrering av 3 
respektive 6 miljoner rader kod. Vidare efterfrågades två optioner76 i avropsförfrågan. 
Val av leverantör för migreringsuppdraget skulle göras på nedanstående 
grunder:
• Bedömning av förslagets upplägg, kvalitet och genomförande.
74 Ramavtalets dnr är 620-8630/2003 och är upphandlat av Riksförsäkringsverket (nuvarande Försäkringskassan) och Statens 
Pensionsverk (SPV). Ramavtalet avser inköp av IT-konsulttjänster. Det är samma ramavtal som projekt Kundbild och 
Självbetjäning och IT-stöd till tandvårdssystemet har avropats ifrån. Ramavtalet omfattar 22 leverantörer.
75 För definition på förnyad konkurrensutsättning, se avsnitt 1.7.2 i rapportens bilaga.
76 Med optioner menas här att leverantörerna har en möjlighet att lämna anbud på det efterfrågade men inte måste göra det.

• Referenser som styrker tidigare erfarenheter av motsvarande uppdrag.
• Tidsplan och tidsåtgång.
• Pris.
Någon närmare precisering av vad utvärderingskriterierna innebar och hur 
bedömningen av anbuden skulle gå till framgår inte av avropsförfrågan. 
Enligt uppgift som framkommit vid intervjuerna med Försäkringskassan har 
mallen för utvärdering och poängsättning av kriterierna utformats i efterhand, 
alltså efter det att anbuden kommit in. Vid anbudstidens utgång den 
7 oktober 2006 hade enligt den upprättade anbudsförteckningen, daterad 
den 10 oktober, tio svar kommit in. I två fall innehöll svaren avböjanden att 
komma in med anbud. I åtta fall innehöll svaren anbud på systemmigrering. 
Anbuden skulle enligt avropsförfrågan vara giltiga till och med den 31 december 
2006. 
Den 14 december 2006 fattade Försäkringskassan beslut om att inte gå 
vidare med en av metoderna. Beslutet meddelades samtliga åtta anbudsgivare 
i mitten av december enligt den odaterade upphandlingsrapport77 som 
vi tagit del av.78 Enligt upphandlingsrapporten valdes så kallad rak migrering 
som metod för systemmigreringen. Anbuden utvärderades fortsättningsvis 
med avseende på den metoden. 
I avropsförfrågan efterfrågades ett åtagande för fast pris. Ingen av anbudsgivarna 
lämnade ett fast pris i anbudet utan meddelade endast en icke 
bindande prisuppskattning. Detta beror enligt Försäkringskassan på osäkerhet 
om uppdragets omfattning. Pris efterfrågades på 3 respektive 6 miljoner 
kodrader, men det exakta antalet kodrader som behövde migreras kunde inte 
på förhand uppskattas. Vid Försäkringskassans diskussioner med leverantörerna 
kom det fram att det krävdes en djupare analys innan pris kunde lämnas 
på efterfrågat sätt. Flera presentationer genomfördes och leverantörer 
föll ifrån under processens gång. Samtliga fick möjlighet att ändra sina priser 
efter det att presentationer och diskussioner förts med Försäkringskassan. 
Försäkringskassan har vid intervjuer uppgett att förfrågningsunderlaget inte 
var tillräckligt underlag för att leverantörerna skulle kunna lämna fasta priser. 
Anledningen till det var att omfånget på uppdraget och den stora variationen 
på koderna fortfarande var osäkert och utan en fördjupad analys kunde inte 
ett pris fastställas. 
Med anledning av svårigheten att jämföra priserna frågade Försäkringskassan 
anbudsgivarna om priset för att genomföra en förstudie, för att få 
bättre underlag för att kunna prissätta genomförandet av migreringen. Hur 
leverantörerna tillfrågades framgår inte av den dokumentation vi fått och det 
har heller inte kunnat klarläggas under intervjuerna.
77 En upphandlingsrapport, ibland även kallad utvärderingsrapport, beskriver hur den upphandlande enheten gjort sitt val av 
leverantör. Av rapporten ska tydligt framgå vilka som kom in med anbud, vem som vann och varför. 
78 I Försäkringskassans beslut konstateras att det är en gammal metod och att Försäkringskassan därför inte längre vill ha med den i 
avropet. Leverantörerna hade inkommit med anbud avseende såväl den metoden som de andra metoderna.

I den upphandlingsrapport som vi har tagit del av redovisas tydligt hur 
Försäkringskassan värderat anbuden efter att respektive anbudsgivare kompletterat 
sitt anbud med pris för en förstudie. 
I upphandlingsrapporten redovisas också det detaljerade innehållet i 
de utvärderingskriterier som Försäkringskassan angett i rubrikform i sin 
ursprungliga avropsförfrågan. Det detaljerade innehållet framgick inte av 
avropsförfrågan, vilket innebär att anbudsgivarna inte hade kännedom om 
detta innehåll när de skulle lämna anbud. Vi har inte fått svar på varför reglerna 
för poängsättning bestämdes efter det att anbuden kommit in, men en 
orsak var sannolikt, enligt Försäkringskassan, att det i utvärderingsgruppen 
fanns nyckelpersoner som inte deltagit vid framtagandet av avropsförfrågan. 
Anbuden värderades enligt en poängsättningsmodell där 1 var sämst och 
5 bäst. Vart och ett av de fyra kriterierna värderades och efter genomförd utvärdering 
konstaterades att Accenture fått 15 poäng, vilket var högst poäng, 
och deras anbud antogs. 
Avtal tecknades den 9 mars 2007 med Accenture. Vid detta tillfälle hade 
den giltighetstid som Försäkringskassan angett för anbuden passerats drygt 
två månader tidigare. Vid intervjuer med representanter för Försäkringskassan 
uppges dock att samtliga anbudsgivare fick förfrågan om förlängning 
och det finns e-postmeddelanden som styrker detta. I de e-postmeddelanden, 
interna meddelanden inom Försäkringskassan, som vi tagit del av 
framkommer att fem av totalt åtta anbudsgivare bekräftade en förlängning 
av anbudstiden. Vi har dock inte fått någon formell dokumentation som 
visar att en begäran om förlängning skickats ut med efterföljande svar från 
anbudsgivarna. 
Accenture föreslog i sitt anbud att uppdraget skulle påbörjas med en 
förstudie. Det avtal som Försäkringskassan slöt med Accenture innebar 
också att en förstudie skulle genomföras. Priset för förstudien var högst av 
de inlämnade anbuden.79 
I juli 2007 inkom ett nytt anbud från Accenture som avsåg genomförande 
av migrering. Vi har förutsatt att det nya anbudet föranleddes av resultatet 
av den avtalade och genomförda förstudien. Ett nytt avtal tecknades den 
6 juli 2007 med Accenture. Avtalet, som benämns Bilaga 2 Genomförande 
systemmigrering, har såvitt vi kunnat finna sitt ursprung i det anbud som 
Accenture lämnade i oktober 2006, och som sedan kompletterades med 
anbud avseende förstudien.
79 Samtliga anbudsgivare som lämnat anbud på det alternativ som Försäkringskassan gick vidare med har fått lämna anbud på en 
förstudie efter det att anbuden inkommit. Detta berodde på att ingen kunde lämna ett fastprisåtagande från början.

5.2.1 KostnaderKostnaderna för Accentures tjänster uppskattades enligt avtalet från mars 
2007 till 4,4 miljoner kronor för förstudien och 152 miljoner kronor för migreringen. 
Samma uppskattning för migreringen finns i avtalet från juli 2007. 
I mars 2008 slöts ett tilläggsavtal till det avtal som tecknats den 6 juli 2007. 
Betalning till Accenture för genomförandet av migreringen utifrån detta avtal 
från juli 2007 görs i huvudsak i form av löpande räkning med vissa inslag i 
form av fasta priser. Tilläggsavtalet hade en ekonomisk omfattning på cirka 
1,7 miljoner kronor.
5.2.2 Kommentar från anbudsgivareRiksrevisionen har intervjuat representanter för två av de företag som lämnade 
anbud. Personerna medverkade i anbudsarbetet.
Företag 1Företagets allmänna uppfattning om avropet var att kraven i underlaget från 
Försäkringskassan var mycket oprecisa. Detta skapade stor osäkerhet hos 
företaget på grund av att sättet att avropa enligt företaget skilde sig helt från 
hur Försäkringskassan tidigare agerat i motsvarande situationer. Tidigare 
hade Försäkringskassan själv lett systemutvecklingen och upphandlat 
expertkonsulter från företaget som stöd i arbetet. Nu förväntades de ta hela 
ansvaret för den tjänst som skulle levereras. 
Eftersom kraven var så oprecisa i förfrågningsunderlaget och det var 
svårt att få förtydliganden från Försäkringskassan blev det mycket svårt för 
företaget att kunna lämna ett bindande anbud i prishänseende liksom i 
andra hänseenden. 
När det gäller kontraktstilldelningen fick företaget besked om att ett annat 
företag fått kontraktet men kunde inte med den information de fick från 
Försäkringskassan förstå varför.
Företag 2Företagets allmänna uppfattning om avropet är att avropsförfarandet sköttes 
på ett mycket bra sätt av Försäkringskassan. Företaget gavs möjlighet att 
ställa frågor kring vissa komplicerade sammanhang. 
När det gäller kontraktstilldelningen förstår företaget varför man förlorade 
avropet och accepterar Försäkringskassans val, eftersom den underleverantör 
som det vinnande företaget använt sig av har unik specialistkunskap 
när det gäller projekt av detta slag.

5.3 Iakttagelser5.3.1 Avrop utan stöd i dåvarande LOUFörsäkringskassan har enligt vår uppfattning använt en metod för avropet, 
förnyad konkurrensutsättning, som vid tidpunkten för avropet inte hade stöd i 
LOU.805.3.2 Otydliga utvärderingskriterierEG-domstolen81 har angett att anbudsgivarna ska ges lika möjligheter att 
utarbeta sina anbud, och att de ska behandlas lika när anbuden prövas. Utvärderingskriterierna 
ska vara formulerade på ett sådant sätt att alla rimligt 
informerade och normalt omsorgsfulla anbudsgivare kan tolka kriterierna på 
samma sätt. Den upphandlande myndigheten ska tolka utvärderingskriterierna 
på samma sätt under hela förfarandet.82 
Den metod som använts vid utvärderingen av anbuden innebär delvis 
fri prövningsrätt, eftersom de använda utvärderingskriterierna inte angetts 
i avropsförfrågan. Någon närmare precisering av de fyra utvärderingskriterierna 
redovisades inte i avropsförfrågan, varför anbudsgivarna inte kan ha 
haft kännedom om kriteriernas faktiska innebörd vid anbudsgivningen. Ett 
sådant förfarande är inte förenligt med den grundläggande principen om 
transparens som ska känneteckna offentlig upphandling i Sverige och inom 
EU. 
5.3.3 Oklarhet om priserDe priser som anbudsgivarna har angett är ytterst varierande och är inte 
som efterfrågats givna i fasta priser. I stället är priserna angivna som indikationer 
på vilken ersättning som skulle komma att efterfrågas av anbudsgivarna 
om de fick uppdraget. En leverantör är bunden av ett fast pris men inte av 
en prisindikation. Det är alltså helt riskfritt för en leverantör att ange en låg 
prisindikation eftersom denna indikation inte är bindande. Vi kan därför konstatera 
att anbuden i prishänseende inte borde ha varit möjliga att bedöma i 
förhållande till vad som efterfrågats i avropsförfrågan.83 
Att anbudsgivarna har haft svårt att prissätta sina anbud anser vi i första 
hand bero på:
80 Samma metod har använts vid avropet för IT-system för tandvårdsstödet. Se motiveringen till vår bedömning om varför detta inte 
är en tillåten metod för avrop i avsnitt 3.3.1.81 Se EG-domstolens dom i mål C19/00 SIAC Construction.
82 Se vidare om utvärderingsgrunder i avsnitt 1.4.2 i rapportens bilaga.
83 Se vidare om att anbuden ska uppfylla förfrågningsunderlagets krav i avsnitt 1.4.1 i rapportens bilaga.

• Kort tid för att komma in med anbud.
• Otydligt skriftligt underlag från Försäkringskassan för att lämna 
bindande anbud i bland annat prishänseende. 
Det hade sannolikt varit en fördel om Försäkringskassan först hade avropat 
en förstudie från ramavtalet för att därefter med stöd av den tagit fram ett 
bättre underlag för anbudsgivning, och därefter avropat själva uppdraget. På 
så sätt skulle, enligt vår uppfattning, sannolikt konkurrensen ha ökat. Ett mer 
stringent kontrakt skulle ha kunnat upprättas där Försäkringskassan haft 
grepp om de faktiska kostnaderna för att utföra uppdraget.
5.3.4 Ändringar i avropsavtal jämfört med ramavtalFörsäkringskassan har i väsentlig grad ändrat villkor i det tidigare upphandlade 
ramavtalet från 2005. Detta har gjorts på ett sätt som enligt Riksrevisionens 
bedömning strider mot bestämmelserna om ramavtal (i gamla och nya 
LOU) och försämrar affärsvillkoren för Försäkringskassan. Vid tilldelning av 
kontrakt som grundar sig på ett ramavtal får parterna inte avvika från villkoren 
i ramavtalet.84 
EG-domstolen85 har uttalat att en upphandlande myndighet inte har rätt 
att förhandla om kontraktsvillkoren efter tilldelningen av kontraktet. I domen 
angavs att principen om likabehandling av alla anbudsgivare innebär ett 
krav på att anbuden ska överensstämma med förfrågningsunderlaget. Härav 
följer att all förhandling, såväl före som efter tilldelningen av kontraktet, 
som leder till ändringar i underlaget och av anbudspriset, anses strida mot 
gemenskapsrättens regler om offentlig upphandling.86 
Enligt nya LOU87 får villkor i ramavtalet preciseras och vid behov kompletteras 
med andra villkor, dock under förutsättning att dessa angetts i 
förfrågningsunderlaget till ramavtalet. 
I Försäkringskassans ramavtal med Accenture finns bland annat villkor 
om ansvar för underkonsulter och försening.88 I det ursprungliga leveransavtalet 
återfinns dessa regleringar.89 Dessa villkor har ändrats i samband med 
att bilaga 2 till leveransavtalet undertecknades av båda parter efter genomförd 
förstudie. Villkoren har dessutom formulerats på ett för Försäkringskassan ofördelaktigt sätt. Exempel på detta är begränsningen av Accentures 
ansvar för underleverantören Metaware. Enligt bilaga 290 till leveransavtalet 
står Accenture ingen som helst ekonomisk risk för Metawares åtaganden 
84 1 kap. 5 § gamla LOU. Se vidare avsnitt 1.7 i rapportens bilaga.
85 EG-domstolens dom i mål C-243/89, Stora Baelt.
86 Se vidare om ändrade villkor i avsnitt 1.8 i rapportens bilaga.
87 5 kap. 7 § nya LOU och avsnitt 1.7.2 i rapportens bilaga.
88 Ramavtal, dnr 620-8630/2003, mellan Accenture och Försäkringskassan, Allmänna villkor – uppdrag, punkt 4 och Allmänna 
villkor – konsulttjänster, punkt 8 vilka motsvaras av punkterna 8 och 16 i det ursprungliga leveransavtalet.
89 Det ursprungliga leveransavtalet tecknades den 9 mars 2007. I detta ingår leveransavtal för förstudien som bilaga 1. Därefter har, 
som ett separat leveransavtal, bilaga 2, Genomförande systemmigrering, tecknats den 6 juli 2007, vilket ändrar flera av villkoren i 
det leveransavtal som tecknades den 9 mars 2007.90 Punkt 1.11 i bilaga 2.

enligt avtalet. I bilagan91 anges att berättigade krav från Metaware ska ersättas 
av Försäkringskassan såvida inte kraven beror på Accenture. Parterna 
avtalar även bort hela den paragraf92 som reglerar förseningsviten, i det 
ursprungliga leveransavtalet. Vidare åläggs Försäkringskassan en mängd 
uppgifter93 som förutsättning för att kunna utkräva ansvar för leveranserna 
från Accenture. Bevisbördan har lagts över från leverantören till Försäkringskassan. 
Genom utformningen av denna avtalsklausul uppstår onödiga 
oklarheter kring vem som har ansvar för de leveranser som Försäkringskassan 
betalar. 
Att ändra avtalsvillkoren efter att anbud har infordrats kan vidare, 
förutom att ha en negativ påverkan på leveranssäkerheten, även vara diskriminerande 
mot andra leverantörer som lämnat anbud i enlighet med de 
avtalsvillkor som framgår av ramavtalet. 
5.3.5 KostnaderKostnadsuppskattningen för Accentures fakturering enligt avtal och tilläggsavtal 
är knappt 160 miljoner kronor. Enligt Försäkringskassan har kostnaderna 
hållit sig inom ramen för budgeten och det pris som lämnats i anbudet. 
Dock uppges detta delvis bero på att Försäkringskassans ansvarsdel i 
projektet blivit större än vad som från början var tänkt. Enligt de ekonomiska 
underlag vi fått har Accentures fakturering för 2007 och 2008 uppgått till 
drygt 60 miljoner kronor och kommer enligt Försäkringskassans prognos 
under 2009 att uppgå till drygt 30 miljoner kronor.
91 Punkt 11.2 i bilaga 2.92 § 16.93 Försäkringskassan ansvarar, enligt punkt 4 i det ursprungliga leveransavtalet, för att skapa de förutsättningar som krävs för att 
Accenture ska kunna utföra sitt åtagande enligt avtalet. Försäkringskassans åtagande omfattar att tillhandahålla resurser, 
kompetens, beslut, dokumentation, programkod, testdata, lokaler, teknisk utrustning, m.m.

6 Översyn av Försäkringskassans 
inköpsprocess 
Under 2006 utarbetade Försäkringskassan en dokumenterad inköpsprocess. 
Nu pågår en översyn och revidering för att göra denna mer tillgänglig och 
anpassad till verksamheten. En prioriterad uppgift under 2009 kommer att 
vara att se till att inköpsprocessen förankras, inte bara inom inköpsenheten 
utan även ut i organisationen. I det här kapitlet beskrivs några av de aktiviteter 
som ska genomföras under 2009.946.1 Samverkan och förankring i organisationen6.1.1 InköpsrådDå det är viktigt att inköpsfrågorna får förankring i Försäkringskassans 
ledning har etablerandet av ett inköpsråd planerats sedan en tid tillbaka. 
Inköpsenheten ansvarar för inköpsverksamheten. Inköpsrådet är tänkt att 
fungera som stöd för beslut i vissa specifika frågor som är angelägna för 
verksamheten, till exempel resursprioritering. I inköpsrådet ska beslutsfattare 
från Försäkringskassans ledningsgrupp ingå. Rådet ska enligt planerna 
träffas 2–4 gånger per år och inköpschefen ska vara föredragande.
6.1.2 Årsplan och årsbokslut för inköpsenhetenFör att kunna prioritera arbetet inom inköpsenheten ska en övergripande 
plan för årets aktiviteter tas fram. I årsplanen för inköpsenheten ska bland 
annat ingå större upphandlingar, revidering av inköps- och kategoristrategier, 
uppföljning av kategoriarbetet och utveckling av samverkansformer 
med verksamhet och ledning. Årsplanen presenteras för verksamheten och 
kompletteras om nya behov tillkommit. Viktigt framöver är att planering av 
uppdrag till inköpsenheten kommer med vid de olika enheternas verksamhetsplaneringar 
så att inköpsarbetet kan bedrivas proaktivt. Vidare är det 
tänkt att årsplanen ska följas upp och utvärderas kontinuerligt. Efter årets 
slut följs årsplanen upp och ett ”årsbokslut” för inköpsenheten kan upprättas. 
Detta ”årsbokslut” kan då utgöra grunden för nästa års planering.
94 Aktiviteterna finns beskrivna i ett PM daterat 2009-02-20 som Riksrevisionen fått av Försäkringskassan.

6.1.3 Samverkan i organisationen – ITEtt samarbete med IT-avdelningen har nyligen inletts. Viktiga punkter för 
diskussion är: beslutsvägar, leverantörsdialoger, processer, information och 
utbildning, avropshantering, avtalsdatabas, diariehantering, mötesforum och 
behov av olika arbetssätt. 
Det är viktigt att IT-avdelningen vid sin verksamhetsplanering tar kontakt 
med inköpsenheten och startar en dialog i ett tidigt skede för att på så sätt 
ge möjlighet till bästa resultat vid anskaffning av varor och tjänster.
6.2 Kvalitetssäkring av rutiner, mallar, verktyg och 
dokumentation6.2.1 Dokumentation, verktyg och mallarI samband med den pågående översynen av inköpsprocessen sker en behovsinventering 
och revidering av befintliga mallar och stöddokument. Syftet 
är att få ett bra och tydligt stöd för medarbetare och beställare. Det ska finnas 
en miniminivå för underlag för upphandlingar och avrop. Det ska även 
anges vad som ska dokumenteras och arkiveras i de olika leden och av vem.
6.2.2 Kvalitetssäkring av rutinerNär ett uppdrag kommer in till inköpsenheten ska beställaren använda sig 
av blanketten Uppdrag till Inköp oavsett om det gäller en upphandling eller 
ett avrop. Uppdraget går till inköpschefen som fördelar uppdragen i enlighet 
med indelningen av områden. För upphandlingar och mer omfattande 
avrop används en kvalitetssäkringsblankett. På denna blankett säkerställs en 
miniminivå för uppdraget. Olika processer avses gälla för avrop och upphandlingar. 
I följande avsnitt redogörs för den upphandlingsprocess som 
inköpsenheten avser att etablera. 
Innan upphandlingsuppdraget påbörjas utses ledningsstöd, bollplank, 
second opinion och juridiskt stöd. Ledningsstöd är till för att lyfta strategiska 
frågor. Bollplank är en person inom inköpsenheten med vilken den som 
ansvarar för upphandlingen diskuterar dagliga frågor under det pågående 
arbetet, vilket även säkerställer att det finns mer än en person som har 
kunskap avseende upphandlingen. Second opinion (en strategisk inköpare) 
går igenom upphandlingsunderlagen när dessa är klara och säkerställer att 
underlagen följer gällande regler. Först efter att eventuella punkter diskuterats 
och förändringar gjorts går underlagen vidare till det juridiska stödet. 
Det juridiska stödet utgör juridiskt bollplank under upphandlingsprocessen. 

Det juridiska stödet kvalitetssäkrar avtalsutkast samt övriga dokument beroende 
på uppdrag och lämnar eventuella synpunkter till inköparen för åtgärd. 
När detta är klart kan upphandlingen annonseras. En upphandling får inte 
avslutas eller arkiveras förrän inköpschefen har säkerställt att uppdraget följt 
alla bestämda moment som beslutats i kvalitetssäkringsblanketten.
6.2.3 Bättre förutsättningar för ekonomisk uppföljningFörsäkringskassan har till sitt förfogande ett IT-baserat avropsverktyg.95 
Prioriterat arbete våren 2009 är att genomföra utbildning i verktyget. Detta 
är ytterligare ett led i de förbättrade processerna och ger även möjlighet till 
uppföljning samt avstämning mot Försäkringskassans ekonomisystem.
6.2.4 Avtalsdatabas och arkivering av avtalI avropsverktyget finns även avtalsdatabas och leverantörsregister. Det pågår 
nu ett arbete med att mata in avtal och avrop i avropsverktyget för att de ska 
finnas tillgängliga på olika nivåer. Alla avtal, förlängningar, bilagor med mera 
ska skannas in för att säkerställa senaste korrekta versioner. 
Inköpsenheten håller utöver detta på att ta fram ett förslag som innebär 
att alla originalavtal ska arkiveras hos registrator på huvudkontoret i Stockholm 
eller på IT-enheten i Sundsvall.
6.2.5 AvropshanteringInförandet av nya LOU har ökat kravet på hur avropshantering ska gå till. 
Inköpsenheten håller nu på att se över var i organisationen avrop ska hanteras 
och avser att ta fram förslag på om eventuell ändrad hantering bör 
råda framöver. Om förnyad konkurrensutsättning utförs av annan enhet än 
inköpsenheten kan ett förslag vara att detta endast får ske via någon form 
av delegation till av inköpsenheten namngivna personer, efter att utbildning 
genomförts. 
6.3 Utbildningar6.3.1 Utbildningar inom inköpsenhetenUnder hösten 2008 påbörjades inom inköpsenheten både en projektledarutbildning 
och en utbildning i tillämpningen av LOU. Båda dessa utbildningar 
95 Avropsverktyget heter Kommers.

har en uppföljning/fortsättning under våren 2009. Utbildningarna är till för 
att ge inköpsenheten en mer enhetlig kompetensnivå. 
Utöver dessa gemensamma utbildningar får de enskilda medarbetarna 
ett individuellt stöd för att de ska stärkas i sin yrkesroll. 
Inköpsenheten jobbar dessutom kontinuerligt med att få in lärandet som 
en naturlig del i arbetet via intern kompetensöverföring, mentorskap och ett 
tvåtimmars utbildningsmöte per månad.
6.3.2 Utbildning och information ut till verksamhetenDå det är viktigt att inköpsprocessen förankras i organisationen kommer 
det att krävas informations- och utbildningsinsatser. Detta kommer att ske 
genom till exempel en förbättrad hemsida, tydliga tillgängliga underlag och 
mallar, webbutbildning för chefer och en informationsträff för nyanställda 
chefer/budgetansvariga. Diskussioner om att införa certifiering/kvalitetssäkring 
av beställare/avropare pågår.

7 Slutsatser och rekommendationerRiksrevisionen har genomfört en granskning av Försäkringskassans process 
för att köpa in IT-lösningar. Den övergripande frågeställningen har varit om 
Försäkringskassan genomfört anskaffningarna av vissa viktiga IT-lösningar i 
enlighet med gällande rätt och med hög kvalitet. 
Granskningen visar att anskaffningarna i vissa avseenden brister i att 
uppfylla kraven enligt med LOU och de grundläggande EG-rättsliga principerna. 
Inköpsprocessen i de granskade fallen har därmed inte hållit tillräckligt 
hög kvalitet. Detta har lett till att konkurrensen begränsats och att 
Försäkringskassan i flera fall tecknat avtal med ofördelaktiga villkor. Huvudorsaken 
till bristerna är att alltför lite tid har avsatts för dessa stora och 
komplicerade inköp.
7.1 Riksrevisionens slutsats: Inköpen har inte skett i enlighet 
med regelverketEnligt Riksrevisionens bedömning har inköpen av IT-lösningar i flera avseenden 
skett på ett sådant sätt att bestämmelserna i LOU inte har följts. Bristerna 
avser främst låg kvalitet på förfrågningsunderlag och upphandlingsrapporter 
samt för korta tidsfrister. En annan brist är att avrop på ramavtal 
har genomförts när det hade varit lämpligare att genomföra en regelrätt 
upphandling.
7.1.1 Oklara förfrågningsunderlagI ett förfrågningsunderlag ska det framgå vilka krav som är skallkrav om 
sådana finns. Skallkrav är krav som måste vara uppfyllda för att anbudet 
ska kunna antas. Trots att det i förfrågningsunderlaget för upphandlingen av 
utbetalningssystemet fanns flera viktiga och avgörande frågor som leverantörerna 
skulle svara på är skallkraven ytterst få och rör främst administrativa 
frågor. I upphandlingen fanns risk för att en leverantör som inte uppfyllde 
villkor som var nödvändiga för att kunna leverera systemet ändå kunde ha 
vunnit om den haft ett betydligt lägre pris än övriga.

Även vid avropen var förfrågningsunderlagen från Försäkringskassan 
otydliga och innehöll för lite information för att utgöra ett bra underlag för 
att lämna anbud, vilket i två fall har gjort det svårt för leverantörerna att sätta 
ett pris. 
I vissa fall har utvärderingskriterier helt saknats i förfrågningsunderlagen. 
I andra fall har det funnits kriterier, men då saknades beskrivningar av 
hur olika krav kommer att värderas och viktas i förhållande till varandra. För 
upphandlingen av utbetalningssystemet saknades en beskrivning i förfrågningsunderlaget 
av hur olika krav kommer att värderas. Inte heller för de tre 
avropen framgår av förfrågningsunderlaget hur utvärderingskriterierna ska 
värderas. De utvärderingskriterier som använts i avropen för att välja anbud 
framgick inte av ramavtalet, vilket de bör göra för att åstadkomma transparens 
och förutsägbarhet för leverantörer.
7.1.2 Tidsfrister har varit för kortaAnbudstiden i upphandlingen av utbetalningssystemet har varit en månad, 
vilket är i kortaste laget med hänsyn till det stora antal frågor i förfrågningsunderlaget 
som leverantörerna skulle svara på. Vid avropen har tidsfristerna 
för att lämna anbud varit alltför korta i förhållande till komplexiteten i uppdragen.
7.1.3 Upphandlingsrapporter saknar viktiga delarAv upphandlingsrapporten ska anledningen till att det vinnande anbudet 
valts ut tydligt framgå. 
För upphandlingen av utbetalningssystemet finns ingen beskrivning 
som i efterhand visar hur värderingen och viktningen av anbuden gått till. 
Upphandlingen genomfördes som en förhandlad upphandling i stället för 
en öppen eller selektiv upphandling. Då ska en tydlig motivering till valet av 
upphandlingsform finnas dokumenterad i upphandlingsrapporten. Försäkringskassan 
har i den dokumentation som finns tillgänglig om upphandlingen 
inte tillräckligt väl motiverat varför de valt upphandlingsformen 
förhandlad upphandling. I stället för att leverantörerna har fått anpassa sina 
anbud till Försäkringskassans krav har Försäkringskassan och leverantörerna 
genom att utväxla frågebrev och svarsbrev kommit fram till slutliga anbud. 
Leverantörerna har tillåtits tillföra omfattande ny information under förhandlingen. 
Även för två av avropen var upphandlingsrapporten alltför kortfattad eller 
saknades helt.

7.1.4 Avrop på ramavtal har använts i alltför komplexa fallI åtminstone två fall borde inte upphandlingsmetoden att avropa på ramavtal 
ha använts, eftersom projekten var för komplexa för att omfattas av 
ramavtalet. I stället borde en ny regelrätt upphandling ha genomförts. 
Försäkringskassan följde inte den lagstiftning som gällde när avropen 
gjordes. Avropet på ramavtalet har gjorts genom så kallad förnyad konkurrensutsättning, 
vilket vid tidpunkten när ramavtalet slöts och avropen gjordes 
inte hade stöd i LOU.
7.1.5 Ändring av villkor i avropsavtal jämfört med ramavtalFörsäkringskassan har i avropsavtalen i väsentlig grad ändrat villkor angivna 
i ramavtalet. Ändringarna har berört betalnings- och ansvarsvillkor. Att ändra 
avtalsvillkoren efter att anbud har infordrats är diskriminerande mot andra 
leverantörer som lämnat anbud i enlighet med de avtalsvillkor som framgår 
av ramavtalet.
7.2 Konsekvenserna: Konkurrensen har begränsats och 
Försäkringskassan har fått ofördelaktiga villkor7.2.1 Begränsad konkurrens 
En situation där många leverantörer är med och konkurrerar med anbud 
ökar förutsättningarna för att de inköpta IT-lösningarna ska ha ett konkurrenskraftigt 
pris och en kvalitet som motsvarar myndighetens behov. I flertalet 
av de aktuella fallen har få anbud lämnats in. De alltför korta anbudstiderna 
är en trolig orsak till det. Även de oklara förfrågningsunderlagen kan 
ha bidragit till att leverantörer avstått från att lämna anbud. 
Även ändringar av ramavtalsvillkor kan begränsa konkurrensen. Om 
villkoren i avropsavtalet är generösare mot leverantören än villkoren i ramavtalet 
påverkar det konkurrensen. Vissa leverantörer kan ha avstått från att 
lämna anbud med anledning av ramavtalsvillkoren. Hade de vetat att villkoren 
skulle komma att ändras till avropsavtalet hade de kanske lämnat anbud. 
Konsekvensen av att de utvärderingskriterier som använts i avropen för 
att välja anbud inte framgått av ramavtalet, och inte beskrivits tillräckligt 
tydligt i förfrågningsunderlagen, är en försämrad transparens och förutsägbarhet 
för leverantörerna.

7.2.2 Ofördelaktiga villkor för Försäkringskassan 
Ändringarna av avropsavtalsvillkoren jämfört med ramavtalsvillkoren har 
försämrat affärsvillkoren för Försäkringskassan. Detta gäller då en ändring 
skett så att Försäkringskassan betalar före leverans i stället för efter och när 
leverantörens ansvar vid till exempel försening har blivit otydligare. Oklarheten 
om regleringarna i avtalen av leverantörernas ansvar kan göra det svårare 
för Försäkringskassan att begära kompensation vid förseningar och kvalitetsbrister. 
Ändringar som innebär att betalning sker före leverans i stället för 
efter ökar risken för att leveransen försenas. 
För ett av avropen finns inget skriftligt avtal som täcker hela åtagandet – 
i stället finns avtal för deletapper utan ett fast pris för helheten. Genom att 
inte teckna avtal om helhetsåtagandet har Försäkringskassan hamnat i en 
svag ställning. Det finns inget pris för helhetsåtagandet, och deletapperna är 
inte prissatta på förhand. För den sista etappen frångick Försäkringskassan 
fast prissättning och övergick till löpande räkning. Den avtalskonstruktion 
som tillämpats har enligt Riksrevisionens bedömning fördyrat projektet.
7.3 Huvudorsaken till bristerna: Försäkringskassan har avsatt 
för lite tid för inköpsprocessenGranskningen har visat på brister i Försäkringskassans inköpsprocess. 
Riksrevisionens bedömning är att en huvudorsak till bristerna är att alltför 
lite tid avsatts för dessa stora och komplicerade inköp. En annan huvudorsak 
är att Försäkringskassans inköpsenhet i de granskade fallen tycks ha haft en 
svag ställning gentemot de interna beställarna bland annat på grund av att 
inköpsenheten kommit in sent i processen. En annan orsak kan vara, som 
företrädare för Försäkringskassan har pekat på, att Försäkringskassan är en 
ovan och omogen köpare av denna typ av stora system. Tidigare har IT-lösningar 
i hög grad egenutvecklats i stället för att köpas in. 
I granskningen har vi sett att arbetet med att få till fungerande rutiner 
och kontrollpunkter för inköpsprocessen för den sammanslagna myndigheten 
fortfarande pågår. En viss oreda kännetecknade situationen vid tidpunkten 
för de granskade inköpen. En generell iakttagelse för de granskade 
inköpen är att inte alla dokument om de olika ärendena tycks vara samlade 
på ett sådant sätt att Försäkringskassan, på Riksrevisionens begäran, enkelt 
kunnat sammanställa samtliga dokument för respektive ärende. En hel del 
kompletteringar har skett i ett sent skede av granskningen. 
Ett utvecklingsarbete pågår inom inköpsenheten där ett antal konkreta 
aktiviteter tagits fram. Om aktiviteterna genomförs och får avsedd effekt 
minskar sannolikt risken för att brister, liknande de som konstaterats i den 
här granskningen, ska uppstå. Inrättandet av ett inköpsråd och en årsplan 

för inköp är exempel på aktiviteter som kan underlätta för inköpsenheten att 
komma in tidigare i processen. En annan viktig planerad aktivitet är kvalitetssäkringen 
av avrop och upphandlingar som bland annat ska säkerställa att 
alla underlag följer de regler som gäller. 
Möjligheten att avsätta tillräckligt med tid för stora och viktiga inköp har 
stor betydelse för processen. Den tid och de resurser som läggs på förberedelser 
kan tjänas in genom att inköpsprocessen och det efterföljande projektet 
går smidigare och den levererade lösningen ligger närmare det behov 
som föranledde inköpet. Det ger också leverantörerna bättre förutsättningar 
att lämna kompletta anbud. Inför kommande inköp bör frågan om tillräcklig 
tid för kvalitetssäkrade upphandlingar och avrop ingående prövas av Försäkringskassans 
ledning.
7.4 RekommendationerGranskningen visar att Försäkringskassan i vissa avseenden inte har hanterat 
inköpen i enlighet med bestämmelserna i LOU. Det har saknats tillräcklig 
framförhållning, och leverantörerna har inte fått tillräckligt goda förutsättningar 
för att lämna anbud. Detta påverkar effektiviteten negativt. 
Riksrevisionen rekommenderar Försäkringskassan att säkerställa att 
tillräcklig tid läggs på förberedelsearbete vid inköp av komplexa IT-lösningar.

Referenser 
Författningar 
DirektivEG-direktiv 92/50/EEG om samordning av förfarandena vid upphandling av 
tjänster.
EG-direktiv 2004/18/EG om samordning av förfarandena vid offentlig 
upphandling av byggentreprenader, varor och tjänster. 
FörarbetenProp. 1992/93:88 Offentlig upphandling.
Prop. 2001/02:142 Ändringar i lagen om offentlig upphandling m.m.
Prop. 2006/07:128 Ny lagstiftning om offentlig upphandling och 
upphandling inom områdena vatten, energi, transporter och posttjänster. 
FörfattningarLagen (1992:1528) om offentlig upphandling.
Lagen (2007:1091) om offentlig upphandling. 
Försäkringskassan 
DokumentationAll väsentlig dokumentation runt avrops- och upphandlingsprocesserna för 
följande fyra IT-projekt inom Försäkringskassan:
• Utbetalning• IT-system till tandvårdsstödet• Kundbild och självbetjäning 
• FenixFörsäkringskassans svar på regeringsuppdrag 2008-10-06.
Pm:et Underlag för ekonomiska ställningstaganden, Försäkringskassans 
hemställan till regeringen, 2009-01-21.

IntervjuerIntervjuer med företrädare för Försäkringskassan 2009-01-07.
Intervjuer med företrädare för Försäkringskassan 2009-01-08.
Intervjuer med företrädare för Försäkringskassan 2009-01-09.
Intervjuer med företrädare för Försäkringskassan 2009-01-12.
Intervjuer med företrädare för Försäkringskassan 2009-01-20.
Intervjuer med företrädare för Försäkringskassan 2009-01-21.
Intervjuer med företrädare för Försäkringskassan 2009-01-23. 
StatskontoretDen nya Försäkringskassan, delrapport 4, 2008:19, Statskontoret.
Införande av ett nytt tandvårdsstöd, delrapport och slutrapport, 2006/158-5, 
Statskontoret. 
SocialdepartementetIntervju med ett kansliråd, socialförsäkringsenheten 2009-01-26.

Bilaga Fördjupade bedömningsgrunder – 
lagen om offentlig upphandlingFör att bedöma om Försäkringskassans inköp av IT-lösningar skett i enlighet 
med gällande rätt jämför vi med kraven i lagen (1992:1528) om offentlig 
upphandling (gamla LOU), lagen (2007:1091) om offentlig upphandling 
(nya LOU) och bakomliggande EG-rättsliga principer. Bilagan inleds med en 
övergripande beskrivning av upphandlingsreglerna och deras syfte. Utöver 
denna allmänna beskrivning redogör vi endast för de delar av gällande rätt 
och rättspraxis som vi funnit avvikelser ifrån i denna granskning.
1.1 LOU och bakomliggande EG-direktivHuvudsyftet med EG:s upphandlingsdirektiv96 är att undanröja risken för att 
potentiella leverantörer från andra EU-länder inte får samma möjlighet att 
konkurrera om uppdrag som nationella leverantörer när en myndighet ska 
upphandla en vara eller tjänst. Syftet är även att utesluta möjligheten att ett 
organ som finansieras eller kontrolleras av staten, av regionala eller lokala 
myndigheter eller av andra organ som lyder under offentlig rätt vid en upphandling 
låter sig styras av andra hänsyn än ekonomiska.97 
EU-kommissionen har uttalat att EU:s politik för offentlig upphandling 
syftar till upprätta en sund och öppen konkurrens, som gör det möjligt för 
leverantörer att få fullt utbyte av den inre marknaden och för upphandlande 
myndigheter98, att fritt kunna välja bland ett större antal konkurrenskraftiga 
anbud.99. 
Eftersom de fyra granskade anskaffningarna avser A-tjänster100 och har 
ett kontraktsvärde som överstiger det tröskelvärde som gäller för upphandlingar 
av tjänster begränsas redogörelsen till regleringen för dessa fall.
96 EG-direktiv 2004/18/EG av den 31 mars 2004 om samordning av förfaranden vid offentlig upphandling av byggentreprenader, 
varor och tjänster (Klassisk sektor) som ersatte EG-direktiv 93/37/EEG av den 14 juni 1993 om samordning av förfarandena 
vid tilldelning av offentliga upphandlingskontrakt för bygg- och anläggningsarbeten, EG-direktiv 93/36/EEG av den 14 juni 1993 
om samordning av förfarandena vid offentlig upphandling av varor och EG-direktiv 92/50/EEG av den 18 juni 1992 om samordning av förfarandena vid offentlig upphandling av tjänster.
97 Se exempelvis EG-domstolens dom i målen C-411/00 Felix Swobodan, REG 202, s I-10567, punkt 45, C-44/96, Mannesmann 
Anlagenbau Austria m.fl., REG 1998, s. I-73, punkt 33, C-360/96, BFI Holding, REG 1998, s. I-6821, punkterna 42 och 43, och 
C-380/98, University of Cambridge, REG 2000, s. I-8035, punkt 17.98 I gamla LOU användes ordet upphandlande enhet, medan ordet upphandlande myndighet används i nya LOU. Eftersom den här 
granskningen handlar om en myndighet blir texten mer lättförståelig om vi använder upphandlande myndighet. 
99 Se EG-kommissionens grönbok om offentlig upphandling.
100 Tjänster delas upp i A- och B-tjänster. B-tjänster är den typ av tjänster som ansetts vara nationellt knutna och därför inte bedömts 
vara intressanta för gränsöverskridande handel och den inre marknaden. EU har därför inte funnit anledning att upphandlingar 
av sådana tjänster ska omfattas av EG-direktiven även om de överskrider tröskelvärdena. Till B-tjänster hör bland annat säkerhets- 
och bevakningstjänster, utbildning, hälso- och sjukvård, socialtjänster, tjänster inom kultur, fritids- och idrottsverksamhet och ett 
tiotal andra tjänster.

Lagen (2007:1091) om offentlig upphandling (LOU) reglerar all offentlig 
upphandling, vilket innebär att kommuner, landsting, statliga myndigheter 
och flertalet av deras bolag med flera ska följa lagen vid i huvudsak all anskaffning 
av varor, tjänster och byggentreprenader. Bestämmelserna är olika 
för upphandling över respektive under vissa tröskelvärden och skiljer sig 
även i viss utsträckning beroende på vad upphandlingen gäller. 
LOU bygger på EG-direktiv i de delar som gäller upphandling över 
tröskelvärdena. EG-direktiven tillåter att medlemsländerna anpassar lagens 
lydelse till den nationella rätten, men de väsentliga dragen i gemenskapsrätten 
ska bevaras. LOU ska tolkas och tillämpas i enlighet med direktivens 
syfte och lydelse samt EG-domstolens praxis. Vid all upphandling, även 
upphandling under tröskelvärdena och annan upphandling som inte styrs 
av EG-direktiven, finns en skyldighet att iaktta vissa grundläggande EG-principer.
101 Följande principer102är numera inskrivna i LOU103 men gällde även 
under gamla LOU. 
Likabehandlingsprincipen (inklusive ickediskriminering) betyder att alla leverantörer 
ska behandlas lika, det vill säga ges lika förutsättningar att delta i 
upphandlingen. Alla måste till exempel få samma information, vid samma 
tillfälle. Vidare är det förbjudet att direkt eller indirekt diskriminera leverantörer, 
främst på grund av nationalitet.
Transparensprincipen förutsätter att upphandlingsprocessen kännetecknas av 
förutsebarhet och öppenhet. För att anbudsgivarna ska ges samma förutsättningar 
för anbudsgivning måste exempelvis förfrågningsunderlaget vara klart 
och tydligt och innehålla samtliga krav på det som ska upphandlas. 
Av proportionalitetsprincipen följer att alla krav som sätts upp i förfrågningsunderlaget 
måste ha ett naturligt samband med och stå i rimlig proportion 
till det som upphandlas. De krav som ställs ska vara både lämpliga och nödvändiga 
för att uppnå syftet. Om det finns flera alternativa krav bör det krav 
väljas som är minst ingripande eller belastande för leverantören. 
Principen om ömsesidigt erkännande innebär bland annat att intyg och certifikat 
som utfärdats av behöriga myndigheter i något av EU:s medlemsländer 
även måste godtas i de övriga medlemsländerna.
101 Se EG-domstolens domar i målen C-59/00 Bent Mousten Vestergaard REG I-9505, punkt 20, och C-264/03 Kommissionen mot 
Frankrike punkterna 32-33.102 Upphandlande myndigheter i medlemsstaterna ska även alltid följa EG-fördragets bestämmelser och principer när de ingår 
offentliga kontrakt som omfattas av detta fördrag. Det rör sig bland annat om principerna om fri rörlighet för varor (artikel 28 i 
EG-fördraget), rätten till fri etablering (artikel 43) och fritt tillhandahållande av tjänster (artikel 49). 
103 1 kap. 9 § nya LOU.

1.2 Nya bestämmelser om offentlig upphandlingI mars 2004 antogs nya EG-direktiv för offentlig upphandling. De nya EG-
direktiven innehåller dels bestämmelser som är obligatoriska för medlemsländerna 
att införa i de nationella lagstiftningarna, dels bestämmelser som 
är frivilliga att genomföra. Den svenska lagstiftaren har valt att genomföra 
förändringarna i två steg. I det första steget införlivades direktivens obligatoriska 
delar i LOU. I det andra steget, som ännu inte har genomförts, är 
avsikten att införliva direktivets frivilliga delar. De obligatoriska delarna skulle 
vara införda i de nationella lagstiftningarna senast den 31 januari 2006. I 
Sverige gjordes dock detta först i och med att den nya lagen trädde i kraft 
den 1 januari 2008, dvs. närmare två år efter den tidpunkt när direktivet senast 
skulle ha varit införlivat. Den första förändringen av LOU innehöll i hög 
utsträckning lagtekniska förändringar. Som exempel kan nämnas att antalet 
kapitel ändrades från sju till sexton och att den svenska lagen fick en mer 
direktivnära lydelse än tidigare. 
Även några förändringar av större praktisk betydelse gjordes. En var att 
bestämmelser om ramavtal infördes i LOU, detta trots att bestämmelserna 
om ramavtal inte tillhörde direktivets obligatoriska delar utan är frivilliga att 
genomföra i den nationella lagstiftningen. 
Eftersom Sverige var försenat med införlivningen av direktivet skulle 
vissa bestämmelser ha kunnat få så kallad direkt effekt. En bestämmelse i ett 
direktiv kan få direkt effekt om den är tillräckligt klar, entydig och ovillkorlig, 
så att det av den går att utläsa rättigheter för enskilda.104 De enskilda som 
blir aktuella i upphandlingssammanhang är de potentiella leverantörerna. 
I dessa fall kan direktivets bestämmelse åberopas av enskilda gentemot 
en upphandlande myndighet även om bestämmelsen inte är införd i den 
nationella lagstiftningen. För att direkt effekt ska bli aktuellt krävs även att 
en eventuell övergångsperiod för införandet av direktivet i nationell rätt ska 
ha löpt ut.105 En upphandlande myndighet kan inte åberopa en icke införlivad 
bestämmelse eller felaktig införlivning av direktiven som befrielsegrund. 
Vad gäller de nya bestämmelserna om ramavtal var dessa inte obligatoriska 
att genomföra i LOU. Direktivets bestämmelser om ramavtal kan 
således inte få direkt effekt och bli tillämpliga innan de har införlivats i LOU. 
Detta gäller såväl själva ramavtalet som de kontrakt (avrop) som följer av 
det. Detta bekräftas även av flera kammarrättsavgöranden.106 
Med direktivkonform tolkning, så kallad indirekt effekt, avses att en 
nationell bestämmelse ska tolkas i ljuset av motsvarande bestämmelse i 
ett EG-direktiv. Till skillnad från vid direkt effekt, då en direktivbestämmelse 
kan bli direkt tillämplig i en medlemsstat, ska den nationella lagstiftningen 
104 Se exempelvis EG-domstolens dom i mål 26/62 van Gend en Loos och 41/74 van Duyn. Se även Regeringsrättens avgörande RÅ 
1996:50 och prop. 1994/95:19, s. 484-488.105 Se EG-domstolens dom i mål 148/78 Ratti.
106 Kammarrätten i Stockholms domar i målen 2591-04 och 5365-08.

ligga till grund för domstolens avgörande.107 En följd av detta är att om en 
bestämmelse i den nationella lagstiftningen är oklar ska bestämmelsen 
tolkas i ljuset av motsvarande bestämmelse i direktivet. Tolkningsskyldigheten 
har vissa begränsningar. Exempelvis finns ingen skyldighet att tolka den 
nationella lagen i strid med dess ordalydelse.108 Enligt gamla LOU skulle ett 
ramavtal fastställa samtliga villkor för de kommande avropen.109 Att göra en 
direktivkonform tolkning av reglerna för så kallad förnyad konkurrensutsättning110 
skulle således strida mot bestämmelsen i LOU. Indirekt effekt kan 
således inte bli aktuellt.111 
Enligt övergångsbestämmelserna till nya LOU ska den äldre lydelsen 
fortfarande tillämpas för upphandlingar som påbörjades före den 1 januari 
2008. Det innebär att samtliga Försäkringskassans upphandlingar och avrop 
som är föremål för denna granskning omfattas av LOU:s äldre lydelse. 
Vissa av de nya bestämmelserna i direktivet och i LOU kommer dock 
att behandlas i detta kapitel och i kapitlen 3–5. Skälet är att Försäkringskassan 
har uppgett att de granskade avropen har gjorts i enlighet med de nya 
direktivbestämmelserna som vid tidpunkten ännu inte var införda i LOU. För 
att kunna bedöma om Försäkringskassans agerande var i överensstämmelse 
med de nya bestämmelserna bedömer vi avropen även mot nya LOU. Det 
bör noteras att det finns ett antal statliga myndigheter, till exempel Verva112, 
som liksom Försäkringskassan använt ramavtal i enlighet med de nya direktivbestämmelserna 
innan de var införda i LOU. 
I den här rapporten benämns LOU i den lydelse lagen hade fram till 
den 31 december 2007 gamla LOU. LOU i dess nuvarande lydelse benämns 
nya LOU. För bestämmelser som är desamma i den gamla och nya lagen 
används benämningen LOU.
1.3 UpphandlingsförfarandenVid kontraktstilldelning över tröskelvärdena, som det är fråga om här, ska 
upphandlingen normalt genomföras genom tillämpning av öppet eller selektivt 
förfarande. I gamla LOU benämndes dessa förfaranden som öppen upphandling 
och selektiv upphandling. Förhandlat förfarande benämndes förhandlad 
upphandling. Eftersom den upphandling som behandlas i granskningen 
skedde då gamla LOU gällde använder vi oftast begreppen öppen, selektiv 
och förhandlad upphandling i granskningen. 
Endast i de i LOU angivna undantagsfallen får förhandlad upphandling 
användas. Detta gäller i såväl nya som gamla LOU.113107 EG-domstolens domar i mål C-14/83 von Colson and Kamann och C-106/89 Marleasing.
108 EG-domstolens dom i mål C 334/92 WagnerMiret mot Fondo de Garantia Salarial.
109 1 kap. 5 § gamla LOU.
110 För en definition av förnyad konkurrensutsättning, se avsnitt 1.7.2 i den här bilagan.
111 Kammarrätten i Stockholm, dom 5365-08 den 10 november 2008.112 Verket för förvaltningsutveckling (Verva) lades ned 31 december 2008. Verket ansvarade bland annat för upphandling av ramavtal 
för IT och telekom som kunde användas inom den statliga förvaltningen.
113 5 kap. 14 §, 16-17 §§ gamla LOU. Motsvarande bestämmelser återfinns i 4 kap. 1-9 §§ nya LOU.

Vid öppen och selektiv upphandling ska upphandlingen annonseras i 
EU:s databas för offentlig upphandling, EUT/TED114. Vid öppen upphandling115 
har alla leverantörer rätt att lämna anbud. Vid selektiv upphandling har 
alla leverantörer rätt att ansöka om att få lämna anbud. Den upphandlande 
myndigheten väljer därefter, med användning av i förväg angivna urvalskriterier, 
ut de leverantörer som ska få lämna ett anbud.116 Förhandlingar får inte 
äga rum vid öppen och selektiv upphandling. I princip ska anbuden utvärderas 
i de skick de kommer in. Om något är otydligt får komplettering bara ske 
av befintliga uppgifter och får bara göras om det inte snedvrider konkurrensen.
117 
LOU innehåller även bestämmelser om förhandlad upphandling.118 Vid 
förhandlad upphandling med föregående annonsering ska en annons publiceras 
i EUT/TED, och alla leverantörer har rätt att ansöka om att få lämna 
anbud. Den upphandlande myndigheten väljer därefter, med användning av i 
förväg angivna urvalskriterier, ut de leverantörer som ska få lämna ett anbud. 
EG-domstolen har uttalat att bestämmelser om undantag ska tolkas 
restriktivt och att den som åberopar ett undantag ska visa på omständigheter 
som gör undantaget tillämpligt. Om en upphandlande myndighet anser 
sig ha rätt att tillämpa en undantagsregel i LOU, exempelvis att använda 
förhandlad upphandling, ligger bevisbördan för att alla förutsättningar för att 
tillämpa detta undantag är uppfyllda på myndigheten i fråga.119 Vid förhandlad 
upphandling ska den rapport som upprättas efter det att upphandlingen 
är avslutad innehålla uppgifter om anledningen till valet av det förfarandet.1201.4 FörfrågningsunderlagetEn central uppgift i all offentlig upphandling är framtagande av ett förfrågningsunderlag. 
Med förfrågningsunderlag avses sådant underlag för anbud 
som en upphandlande myndighet tillhandahåller en leverantör.121 
Begreppet förfrågningsunderlag innefattar således alla handlingar som 
den upphandlande myndigheten tillhandahåller för anbudsgivningen. Den 
väsentligaste uppgiften i förfrågningsunderlaget är de krav på föremålet för 
upphandlingen som den upphandlande myndigheten ställer. Vad som ska 
upphandlas ska anges preciserat och begripligt. I många fall krävs att underlaget 
innehåller noggranna och detaljerade tekniska specifikationer. Utöver 
en beskrivning av det som ska upphandlas ska förfrågningsunderlaget även 
114 Tender Electronic Daily (TED) är en databas för upphandlingar i Europeiska unionens tidning (EUT).
115 1 kap. 5 § gamla LOU. Motsvarande bestämmelse återfinns i 2 kap. 22 § nya LOU.
116 1 kap. 16 b § gamla LOU. Motsvarande bestämmelse återfinns i 11 kap. 3 § nya LOU.
117 1 kap. 21 § gamla LOU. Motsvarande bestämmelse återfinns i 9 kap. 8 § nya LOU. Se även generaladvokaten Lenz yttrande i 
EG-domstolens mål C87-94.118 2 kap. 10-11 §§, 3 kap. 14-15 §§, 5 kap. 16-17 §§ gamla LOU. Motsvarande bestämmelser återfinns i 4 kap. 2-9 §§ nya LOU.
119 Konkurrensverket, Upphandlingsreglerna – en introduktion, s. 28. För exempel på EG-domstolens resonemang, se bl.a. domstolens dom i de förenade målen C-20/01 och C-28/01, kommissionen mot Tyskland, REG 2003, s. I-3609, punkt 58, dom i 
mål C394/02 punkt 33, kommissionen mot Grekland och för ett liknande resonemang i fråga om direktiven 71/305 och 93/37, 
dom i mål 199/85, kommissionen mot Italien, REG 1987, s. 1039, punkt 14, mål C57/94, kommissionen mot Italien, REG 1995, 
s. I1249, punkt 23, och mål C385/02, kommissionen mot Italien, REG 2004, s. I8121, punkt 19.120 1 kap. 11 § gamla LOU.
121 1 kap. 5 § gamla LOU, 2 kap. 8 § nya LOU.

innehålla exempelvis administrativa villkor för upphandlingens genomförande, 
krav på leverantören, grund för tilldelning av kontrakt (antingen lägst pris 
eller ekonomiskt mest fördelaktigt) och de avtalsvillkor som ska gälla under 
avtalstiden.122 
Det är inte ovanligt att de upphandlande myndigheterna använder sig av 
olika benämningar på förfrågningsunderlaget och dess olika delar. Inte minst 
gäller det avsnitt i underlaget som innehåller beskrivningen av det som ska 
upphandlas. Det kan till exempel kallas kravspecifikation, krav på varan eller 
tjänsten eller uppdragsbeskrivning. Oavsett vad den upphandlande myndigheten 
väljer att kalla avsnittet ska LOU:s bestämmelser om tekniska specifikationer 
tillämpas. 
Kraven i förfrågningsunderlaget benämns ofta skallkrav och börkrav. 
Skallkrav är sådana krav som måste vara uppfyllda för att ett anbud ska 
kunna antas. Börkrav är sådana krav som ger anbudet ett mervärde vid 
anbudsutvärderingen om det är uppfyllt.
1.4.1 Förfrågningsunderlagets betydelseVid offentlig upphandling är det av största vikt att leverantörens anbud är 
fullständigt redan när det lämnas. Den upphandlande myndighetens möjlighet 
att tillåta kompletteringar och förtydliganden av anbudet är mycket 
begränsad.123 Anbudet måste uppfylla förfrågningsunderlagets alla krav. 
Anbudet ska även ge svar på samtliga frågor som ställs i förfrågningsunderlaget, 
och alla efterfrågade bevis måste bifogas. Om leverantörens anbud 
brister i något av dessa avseenden är risken stor att anbudet utesluts från 
den fortsatta anbudsprövningen. Bland annat av detta skäl är det av stor vikt 
att förfrågningsunderlaget är så tydligt att leverantören av det kan skapa sig 
en tydlig bild av vad som ska ingå i ett anbud och vad som egentligen ska 
levereras. 
1.4.2 UtvärderingsgrunderVid offentlig upphandling finns två utvärderingsgrunder124 att välja mellan.
Antingen ska det ekonomiskt mest fördelaktiga anbudet antas eller så ska 
det anbud som har lägst pris vinna upphandlingen.125 Det står den upphandlande 
myndigheten fritt att välja vilken utvärderingsgrund den vill tillämpa. 
Utvärderingsgrunden måste dock anges i förfrågningsunderlaget. Kriterierna 
ska om möjligt anges efter angelägenhetsgrad med det viktigaste först.126 
122 1 kap. 16 a § gamla LOU, 6 kap. nya LOU.
123 2 kap. 1 § gamla LOU, 9 kap. 8 § nya LOU.
124 I lagtexten i nya LOU används begreppen ”tilldelningsgrund och tilldelningskriterier” som är synonyma med ”utvärderingsgrund 
och utvärderingskriterier”.
125 1 kap. 22 gamla LOU. Motsvarande bestämmelse återfinns i 12 kap. 1 § nya LOU.
126 1 kap. 22 § gamla LOU, 12 kap. 2 § nya LOU.

Om utvärderingsgrunden ekonomiskt mest fördelaktigt används ska myndigheten 
vid bedömningen av vilket anbud som är det ekonomiskt mest 
fördelaktiga ta hänsyn till de olika utvärderingskriterier som är kopplade till 
det som upphandlas. Används utvärderingsgrunden lägsta pris är det endast 
priset som får vara grunden för vilket bud som antas. 
Utvärderingskriterierna exemplifieras i LOU med pris, leverans- eller 
genomförandetid, miljöegenskaper, driftkostnader, kostnadseffektivitet, kvalitet, 
estetiska, funktionella och tekniska egenskaper, service och tekniskt stöd. 
Dessa kan kompletteras och ersättas med andra, under förutsättning att de 
har anknytning till det som upphandlas. 
Det bör noteras att samtliga LOU:s exemplifieringar syftar till att utvärdera 
kontraktsföremålet, det vill säga det som ska upphandlas. Det är alltså 
inte tillåtet att använda utvärderingskriterier som avser att utvärdera leverantören.
127 Det innebär att företagets tidigare erfarenheter och personalens 
kompetens normalt sett inte ska utvärderas utan ställas som krav på leverantören. 
EG-domstolen har uttalat att den upphandlande myndigheten är fri att 
välja kriterier för tilldelning av kontrakt och även att bestämma viktningen 
av dessa. Detta gäller under förutsättning att en utvärdering kan göras på 
grundval av de tillämpade kriterierna i syfte att fastställa vilket anbud som 
är det ekonomiskt mest fördelaktiga.128 En grundläggande förutsättning för 
att ett utvärderingskriterium ska vara tillåtet att använda är också att det är 
förenligt med alla grundläggande principer i gemenskapsrätten. 
EG-domstolen129 har vidare angett att anbudsgivarna ska ges lika möjligheter 
att utarbeta sina anbud och de ska behandlas lika när anbuden 
prövas. Utvärderingskriterierna ska vara formulerade på ett sådant sätt att 
alla rimligt informerade och normalt omsorgsfulla anbudsgivare kan tolka 
kriterierna på samma sätt. Den upphandlande myndigheten ska tolka utvärderingskriterierna 
på samma sätt under hela förfarandet. 
Det är enligt EG-domstolen inte förenligt med upphandlingsdirektiven 
att ett utvärderingskriterium har den verkan att den upphandlande myndigheten 
ges en obegränsad valfrihet när den tilldelar ett kontrakt.130Regeringsrätten131 har uttalat att i det uppställda kravet på affärsmässighet132 
får anses ligga att ett förfrågningsunderlag ska vara så klart och tydligt utformat 
att en leverantör på grundval av detta kan avgöra vad den upphandlande 
myndigheten tillmäter betydelse vid upphandlingen och att en utvärderings127 Se Nämnden för offentlig upphandling ärende dnr 2004/0024-26.128 Se EG-domstolens dom i mål C-448/01 EVN och Wienstrom, p. 39.129 Se EG-domstolens dom i mål C19/00 SIAC Construction.
130 Se EG-domstolens dom i mål C-31/87 Beentjes, p. 26, C-19/00 SIAC Construction, p. 37, och C-513/99 Concordia Bus Finland, 
p. 61.131 RÅ 2002 ref. 50.132 I 1 kap. 4 § gamla LOU angavs bland annat att upphandlingar skulle genomföras affärsmässigt. I begreppet ansågs de grundläggande EG-rättsliga principerna inrymmas. Begreppet affärsmässig har utmönstrats ur lagen, och de EG-rättsliga principerna 
framgår nu uttryckligen i 1 kap. 9 § nya LOU. Att begreppet har utmönstrats ur LOU ändrar enligt vår uppfattning inte Regeringsrättens slutsats då den numera får anses följa av de grundläggande principerna.

modell ska vara så utformad att den är ägnad att leda till ett rättvisande resultat, 
det vill säga att det anbud som är ekonomiskt mest fördelaktigt antas. 
Detta följer också av gemenskapsrättens krav på likabehandling, förutsebarhet 
och transparens. 
Regeringsrätten har vidare slagit fast att den upphandlande myndighetens 
krav och utvärderingsmetod ska ha angetts på ett sätt som är ”tillräckligt 
för att varje leverantör med utgångspunkt i underlaget ska kunna skapa 
sig en bild av möjligheterna att lägga ett konkurrenskraftigt anbud”. 
I den första propositionen till gamla LOU anges att den upphandlande 
myndigheten inte bara noga ska ange vilka omständigheter den avser att beakta 
utan även redan från början göra klart för sig hur olika omständigheter 
som servicegrad etcetera kan värderas i ekonomiska termer.133 
Hur detaljerat ett utvärderingskriterium måste vara framgår av en dom 
från Kammarrätten i Sundsvall.134 I den upphandling som då var föremål för 
kammarrättens prövning hade bland annat lokalisering, resurser, referenser 
och tillgänglighet använts som utvärderingskriterier utan en närmare 
precisering. Kammarrätten menade att detta gav ett för stort utrymme för 
godtycke och kriterierna därför inte kunde anses så preciserade att det för 
anbudsgivarna stod klart vilka ekonomiska åtaganden i detta hänseende 
som den upphandlande myndigheten krävde för att ett anbud skulle komma 
att antas. 
Även ur ett kommersiellt perspektiv är det viktigt att utvärderingskriterierna 
är tydliga. Om ett utvärderingskriterium är otydligt kommer leverantörerna 
att få svårt att avgöra vad den upphandlande myndigheten efterfrågar. 
De kommer då inte att kunna optimera sina anbud mot den upphandlande 
myndighetens behov och önskemål. Det är därför av stor vikt att de utvärderingskriterier 
som används är tydliga och inte kan missförstås. Det finns 
annars en risk att myndigheten inte får bästa möjliga tjänst och att den 
leverantör som bäst skulle kunna möta myndighetens behov inte vinner 
upphandlingen. 
1.5 Tidsfrister för att lämna anbudOm öppen upphandling tillämpas ska tidsfristen för att komma in med 
anbud normalt vara minst 52 dagar från den dag då annonsen om upphandling 
skickades för publicering.135 LOU innehåller vissa möjligheter att förkorta 
tidsfristen för att lämna anbud. Om den upphandlande myndigheten har förhandsannonserat136 upphandlingen får tidsfristen kortas. Den bör då enligt 
133 Prop. 1992/93:88, s. 52.134 Kammarrätten i Sundsvall, dom 1669-2000 den 30 juni 2000.135 5 kap. 20 § gamla LOU.
136 En myndighet kan vid årets början förhandsannonsera att upphandling av en viss typ av tjänster kommer att ske vid ett visst antal 
tillfällen under året.

LOU vara minst 36 dagar och får inte vara kortare än 22 dagar.137Vid förhandlad upphandling ska tiden för mottagande av ansökningar om att 
få lämna anbud vara minst 37 dagar från den dag då annonsen om upphandling 
avsändes.138 Någon lagstadgad tid för att lämna anbud vid förhandlad 
upphandling finns inte. I gamla LOU ingick begreppet affärsmässigt i lagens 
portalparagraf.139 I det begreppet ansågs de EG-rättsliga principerna inrymmas. 
Vad som är affärsmässigt enligt portalparagrafen får bedömdas från fall 
till fall med stöd av EG-principerna. Att tidsfristen ska vara tillräcklig för att 
lämna anbud får anses följa både av LOU och av ett kommersiellt perspektiv. 
När en upphandlande myndighet genomför förnyad konkurrensutsättning140 
i enlighet med bestämmelserna i nya LOU ska den skriftligen samråda 
med de leverantörer som kan genomföra kontraktet. I nya LOU anges att 
den upphandlande myndigheten vid den förnyade konkurrensutsättningen 
ska ”… ange en tidsfrist som är tillräcklig för att lämna in anbud för varje särskilt 
kontrakt, med hänsyn tagen till upphandlingens art och omfattning”.141 
I gamla LOU fanns ingen möjlighet att genomföra förnyad konkurrensutsättning, 
och därmed fanns inte heller någon tidsram för en sådan angiven i 
lagen.
1.6 Upphandlingsrapport, tilldelningsbeslut och 
efterannonseringNär den upphandlande myndigheten har avslutat en upphandling vars värde 
överstiger tröskelvärdet ska myndigheten efterannonsera upphandling i 
EUT/TED inom 48 dagar. Myndigheten ska också upprätta en rapport om 
den avslutade upphandlingen. Rapporten ska lämnas till Europeiska gemenskapernas 
kommission på dess begäran.142 Av upphandlingsrapporten ska 
bland annat anledningen till att det vinnande anbudet valts ut framgå. Vid 
förhandlad upphandling ska rapporten innehålla bland annat uppgifter om 
anledningen till valet av det förfarandet.143 
När ett tilldelningsbeslut om leverantör och anbud fattats ska den upphandlande 
myndigheten lämna upplysningar till varje anbudssökande eller 
anbudsgivare om beslutet och skälen för det.144137 Detta gäller i såväl gamla som nya LOU. 5 kap. 20 § gamla LOU och 8 kap. 5, 6 och 8 §§ nya LOU. I nya LOU finns därtill ytterligare 
möjligheter att förkorta tidsfristerna för att lämna anbud. Detta får göras om den upphandlande enheten annonserar upphandlingen elektroniskt och gör förfrågningsunderlaget tillgängligt på sin webbplats eller motsvarande. Dessa möjligheter fanns inte i 
gamla LOU.
138 5 kap. 21 § gamla LOU.
139 1 kap. 4 § gamla LOU.
140 För en definition av förnyad konkurrensutsättning, se avsnitt 1.7.2 i den här bilagan.
141 5 kap. 7 § nya LOU.
142 1 kap. 11 § gamla LOU. Motsvarande bestämmelse återfinns i 7 kap. 3 § LOU (annons om upphandlingsresultatet) och 
9 kap. 12 § nya LOU (protokoll).
143 1 kap. 11 § gamla LOU.
144 1 kap. 28 § första stycket gamla LOU.

Syftet med bestämmelsen är att en leverantör ska kunna ta till vara sin 
rätt att ansöka om överprövning av tilldelningsbeslutet i upphandlingen.145 
När den upphandlande myndigheten fattat tilldelningsbeslut och informerat 
samtliga anbudssökande och anbudsgivare om beslutet, börjar en tidsfrist 
på tio dagar att löpa.146 Först efter tidsfristens utgång får den upphandlande 
myndigheten sluta upphandlingskontrakt, om länsrätten, som är första 
instans, inte dessförinnan har fattat ett interimistiskt beslut om att upphandlingen 
inte får avslutas eller ett slutligt beslut om att upphandlingen ska rättas 
eller göras om. Länsrätten får bara fatta ett sådant beslut om en ansökan 
om överprövning kommit in från en leverantör. Länsrätten kan inte på egen 
hand bestämma sig för att en överprövning ska göras. 
Alltför intetsägande uppgifter om varför en viss leverantör eller vissa 
leverantörer tilldelats upphandlingskontraktet kan innebära att myndigheten 
inte kan anses ha uppfyllt informationsuppgiften.147 Konsekvensen av att 
beslutet inte anses vara lämnat är att den så kallade tiodagarsfristen inte har 
börjat löpa. Det medför att möjligheten att begära överprövning inte upphör 
efter dessa tio dagar utan det fortsätter vara möjligt att begära överprövning.
1481.7 Ramavtal1.7.1 Ramavtal enligt gamla LOUDet äldre klassiska149 EG-direktivet, 92/50/EEG150 som gamla LOU bygger på 
vad avser upphandlingar av tjänster, innehåller inte några bestämmelser om 
ramavtal. Det är först genom det nya direktivet, 2004/18/EG151, som sådana 
bestämmelser har införts inom den klassiska sektorn152 för upphandling. 
Upphandlande myndigheter i såväl Sverige som andra EU-länder har 
sedan länge kallat vissa av sina avtal ramavtal, trots att det inte funnits 
bestämmelser om sådana. Europeiska kommissionen153 har dock angett 
att ramavtal som fastställer samtliga villkor för de kommande avropen har 
varit tillåtna att använda redan under de äldre klassiska direktiven.154 Konkurrensverket155 
har av detta dragit slutsatsen att det därmed bör anses klarlagt 
145 7 kap. 2 § gamla LOU, 16 kap. 1 § nya LOU.
146 7 kap. 1 § gamla LOU, 16 kap. 1 § LOU.
147 Prop. 2001/02:142 s. 102.148 Detta gäller dock inte för upphandling som är absolut nödvändig att genomföra med sådan brådska som är orsakad av omständigheter som inte kunnat förutses eller hänföras till den upphandlande myndigheten. I inget av de i granskningen förekommande 
ärendena föreligger dessa omständigheter. Se 7 kap. 1 § fjärde stycket gamla LOU, 16 kap. 1 § fjärde stycket nya LOU.
149 Detta direktiv omnämns som det ”klassiska”.
150 Tjänstedirektivet.
151 Direktivet antogs av Europaparlamentet och rådet den 31 mars 2004.152 Den största delen av den offentliga upphandlingen ingår i den klassiska sektorn. De delar som inte ingår är vissa myndigheter 
och vissa offentligägda bolag, stiftelser, föreningar och samfälligheter, som bedriver verksamhet inom vatten, energi, transport- 
och postområdena. De tillhör i stället försörjningssektorerna.
153 Commission European ”Explanatory note – Framework agreements – Classic directive, s. 3.154 Upphandling inom klassiska sektorn reglerades tidigare i tre olika förfarandedirektiv. Ett för upphandling av varor, ett för upphandling av tjänster och ett för upphandling av byggentreprenader. Numera är samtliga förfaranderegler sammanförda i ett direktiv. 
155 Konkurrensverket, dnr 436/2008.

att ramavtal som anger alla villkor får användas under de äldre klassiska 
direktiven, trots att dessa direktiv inte innehåller några bestämmelser om 
detta. Dessa avtal ska således inte betraktas som ramavtal enligt nya LOU, 
även om de benämns på det sättet av den upphandlande myndigheten, utan 
ska ses som ett traditionellt avtal. 
Enligt gamla LOU definieras ett ramavtal som ett avtal som ingås mellan 
en upphandlande myndighet och en eller flera leverantörer i syfte att fastställa 
samtliga villkor för avrop som görs under en viss period.156 Kammarrätten 
i Stockholm157 har av den definitionen dragit följande slutsats. ”Redan 
av ordalydelsen följer att ramavtal där det ges möjlighet till förnyad konkurrensutsättning 
efter en ny inbjudan till anbud, inte kan anses vara möjlig 
eftersom samtliga villkor inte är fastställda.” 
Såväl Kammarrätten i Sundsvall158 som Kammarrätten i Stockholm159 
har redan 2000 respektive 2004 slagit fast att ett ramavtal där det saknas 
en fördelningsnyckel eller mekanism för tilldelning av avrop inte utgjorde 
ett upphandlingskontrakt. Följden av det är att det enligt gamla LOU inte är 
tillåtet att använda ramavtal utan fördelningsnyckel. En fördelningsnyckel 
visar i vilken ordning leverantörerna som omfattas av ramavtalet ska tilldelas 
avrop. 
NOU160 uttalade sig om detta 1998. Av definitionen av ramavtal i 1 kap. 
5 § gamla LOU följer att ramavtal inte får användas som endast en lista 
på godkända leverantörer varvid villkor för avrop inklusive priset bestäms 
först vid de aktuella avropen. Ett undantag vid upphandling över tröskelvärdena 
är möjligheten att upprätta ett särskilt system för urval av deltagare 
(kvalificeringssystem).161 Detta är inte tillåtet utanför försörjningssektorerna. 
Försäkringskassan ingår inte i försörjningssektorerna.162 163 
Motsvarande tolkningar om att det inte är tillåtet att använda ramavtal 
som förutsätter en förnyad konkurrensutsättning eller som saknar fördelningsnyckel 
förekommer även från bland annat Norge och Danmark.164 
Mot bakgrund av vad som angetts ovan får det anses klarlagt att det 
redan i början av 2000-talet var fastställt att ramavtal enligt gamla LOU ska 
innehålla samtliga villkor och därtill redan när de tecknas klargöra vilken 
leverantör som ska svara för leveranserna. 
156 1 kap. 5 § gamla LOU.
157 Kammarrätten i Stockholm, dom 5365-08 den 10 november 2008.158 Kammarrätten i Sundsvall, dom 1669-2000 den 30 juni 2000.159 Kammarrätten i Stockholm, dom 2591-04 den 2 juni 2004.160 Under åren 1993 till 2007 hade den statliga myndigheten Nämnden för offentlig upphandling (NOU) i uppgift att utöva tillsyn 
över lagen om offentlig upphandling och sprida information om lagens innehåll. NOU:s verksamhet fördes över till Konkurrensverket den 1 september 2007.161 4 kap. 23 § gamla LOU.
162 NOU info, oktober 1998 s. 7. 
163 I gamla LOU reglerades upphandlingar inom försörjningssektorerna i 4 kap. Bestämmelserna om kvalificeringssystem var alltså 
inte tillämpliga inom den klassiska sektorn, till vilken Försäkringskassan räknas. 
164 Konkurrencestyrelsen (Danmark) KonkurrenceNyt nr 13 1997 och Klagenemnda for offentlige anskaffelser (Norge) dnr 2003/30 
och 2003/38.

1.7.2 Ramavtal enligt nya LOURamavtal definieras i nya LOU165 på följande sätt. ”Med ramavtal avses ett 
avtal som ingås mellan en eller flera upphandlande myndigheter och en eller 
flera leverantörer i syfte att fastställa villkoren för senare tilldelning av kontrakt 
under en given tidsperiod.”
Ramavtal166 kan delas in i tre huvudtyper. 
1. Ramavtal tecknas med en leverantör. Samtliga villkor för den senare 
kontraktstilldelningen, det så kallade avropet, fastställs i ramavtalet. 
Vid tilldelningen av kontraktet, avropet, får den upphandlande myndigheten skriftligen samråda med den leverantör som är part i ramavtalet 
och vid behov uppmana leverantören att komplettera sitt anbud.
2. Ramavtal tecknas med flera leverantörer. Dessa ska vara minst tre till 
antalet. Samtliga villkor för den senare kontraktstilldelningen fastställs i 
ramavtalet. Redan när ramavtalet tecknas ska en fördelningsnyckel, 
exempelvis rangordning, fastställas som visar hur de kommande 
kontrakten, avropen, kommer att fördelas mellan leverantörerna. Rangordningen baseras på de kriterier som ställs upp i förfrågningsunderlaget. Rangordningen kan inte frångås förutsatt att detta inte specificerats i förfrågningsunderlaget.
3. Ramavtal tecknas med flera leverantörer utan att samtliga villkor fastställs. Kontraktstilldelning, avrop, äger rum efter förnyad konkurrensutsättning bland de leverantörer som omfattas av ramavtalet. Vid den 
förnyade konkurrensutsättningen ska den upphandlande myndigheten 
ange en tidsfrist som är tillräcklig för att lämna in anbud för varje särskilt 
kontrakt, med hänsyn tagen till upphandlingens art och omfattning.
Vid tilldelning av kontrakt, avrop, som grundar sig på ett ramavtal får parterna 
inte väsentligt avvika från villkoren i ramavtalet.167 Detta gäller oavsett 
vilken av de ovan angivna typerna av ramavtal som används. 
Detta innebär att alla förutsättningar som ska gälla för både ramavtalet 
och de kommande kontrakten, avropen, ska finnas angivna i det ursprungliga 
förfrågningsunderlaget som används när ramavtalet upphandlas. När 
kontraktstilldelningen görs får inga väsentliga förutsättningar för kontraktet 
tillföras. Redan när anbudsgivaren lämnar anbud för att omfattas av ramavtalet 
ska denne ges en god bild av vad de kommande kontraktstilldelningarna, 
avropen, kommer att innehålla. Vid ramavtal med förnyad konkurrensutsättning 
får dock exempelvis nya priser begäras in under förutsättning att 
det angivits i förfrågningsunderlaget att det kommer att göras.
165 2 kap. 15 § nya LOU.
166 5 kap. nya LOU.
167 5 kap. 2 § nya LOU.

I enlighet med vad som anges i nya LOU168 ska utvärderingskriterierna 
för såväl ramavtalet som de därpå följande kontrakten viktas vare sig det rör 
sig om en öppen, selektiv eller förhandlad upphandling. Om den upphandlande 
myndigheten avser att använda andra utvärderingskriterier vid kontraktstilldelningen, 
avropet, ska dessa anges redan i förfrågningsunderlaget 
som används vid upphandlingen av ramavtalet.169 
Ramavtal får löpa i högst fyra år inklusive eventuella options- och 
förlängningsklausuler om det inte finns särskilda skäl för att ha en längre 
period.170 
Antalet leverantörer som antas till ett ramavtal ska antingen vara en eller 
minst tre. Detta är under förutsättning att det inkommer minst tre anbud 
och att dessa uppfyller de krav som ställts upp i förfrågningsunderlaget. Om 
det bara kommer in två anbud kan man ha två.171 
I det klassiska EG-direktivet finns explicit angivet att ”En upphandlande 
myndighet får inte använda ramavtal på otillbörligt sätt eller på ett sådant 
sätt att konkurrensen förhindras, begränsas eller snedvrids.”
1.8 Ändrade avtalsvillkorEG-domstolen172 har uttalat att en upphandlande myndighet inte har rätt 
att förhandla om kontraktsvillkoren efter tilldelningen av kontraktet. Enligt 
domen ”… innebär principen om likabehandling av alla anbudsgivare ett 
krav på att anbuden ska överensstämma med förfrågningsunderlaget. Härav 
följer att all förhandling, såväl före som efter tilldelningen av kontraktet […] 
och vilket leder till ändringar i underlaget och av anbudspriset, anses strida 
mot gemenskapsrättens regler om offentlig upphandling.” 
NOU har i ett yttrande173 anfört att det mot bakgrund av EG-domstolens 
praxis inte föreligger generell avtalsfrihet för upphandlande myndigheter 
att på ett väsentligt sätt förändra villkoren i ett offentligt upphandlingskontrakt. 
Att förändra priset eller andra ekonomiska villkor i förhållande till de 
ursprungliga avtalsvillkoren kan vara en väsentlig förändring. NOU ansåg att 
den upphandlande myndighet som var föremål för granskningen hade brutit 
mot LOU genom att på ett väsentligt sätt förändra möjligheterna att ta ut 
viten av den leverantör med vilken man hade ett avtal. 
En följd av detta är enligt Riksrevisionen att om ett avtal eller ramavtal 
innehåller viten som ska utkrävas vid exempelvis leveransförseningar får en 
upphandlande myndighet som huvudregel inte avstå från att utkräva dessa 
viten.
168 12 kap. 2 § nya LOU.
169 5 kap. 2 och 7 §§ nya LOU.
170 5 kap. 3 § nya LOU.
171 5 kap. 5 § nya LOU.
172 EG-domstolens dom i mål C-243/89 Stora Baelt.
173 Dnr 2000/0320-26.

1.9 Otillbörlig konkurrensfördelLOU innehåller inga explicita regler om jäv. Däremot ska omständigheter 
som kan innebära att handläggande tjänsteman är jävig, eller att en leverantör 
erhåller en otillbörlig fördel, bedömas mot de EG-rättsliga principerna 
om likabehandlig och transparens. 
En omständighet som kan innebära att en leverantör får en otillbörlig 
konkurrensfördel är om denne har deltagit i förberedelserna inför en upphandling. 
Det kan exempelvis röra sig om att leverantören gjort en förstudie 
inför en upphandling eller tagit fram den kravspecifikation som ska 
användas i upphandlingen. Genom att leverantören under förstudien eller 
framtagandet av kravspecifikationen fått fördjupade kunskaper om förutsättningarna 
för upphandlingen kan leverantören tänkas ha fått en otillbörlig 
konkurrensfördel gentemot andra anbudsgivare. En följd av att en leverantör 
deltar i förberedande arbeten kan bli att leverantören inte kan tillåtas delta i 
den därpå följande upphandlingen. Om den leverantör som deltar i de förberedande 
arbetena inte kommer att tillåtas delta i den senare upphandlingen 
ska information om detta lämnas innan de förberedande arbetena påbörjas. 
Huruvida en leverantör som deltagit i förberedande arbeten inför en 
upphandling har fått sådana fördelar att denne inte kan tillåtas att delta 
i upphandlingen ska bedömas från fall till fall. EG-domstolen174 har i ett 
avgörande tagit ställning till om det är förenligt med gemenskapsrätten att 
en medlemsstat tillämpar en bestämmelse som innebär att en person som 
utfört vissa förberedande arbeten inför en upphandling inte får begära att 
delta i en därpå följande upphandling. EG-domstolen fastställde att en sådan 
bestämmelse går utöver vad som är nödvändigt för att uppnå målet om 
likabehandling av samtliga anbudsgivare och ska därför inte användas. En 
tillämpning av en sådan bestämmelse kan nämligen ha till följd att personer 
som har utfört visst förberedande arbete utesluts från upphandlingsförfarandet, 
fastän deras deltagande i förfarandet inte skulle innebära någon som 
helst risk för den fria konkurrensen mellan anbudsgivarna. En bedömning av 
huruvida personen eller företaget kan tillåtas delta i upphandlingen måste 
således göras i varje enskilt fall. 
174 De förenade målen C 21/03 och C-34/03 Fabricom, REG 2005, s. I-1559.


