RiR 2009:28
Studenternas anställningsbarhet– regeringens och högskolans insatser 

Riksrevisionens logotyp.

ISBN 978 91 7086 201 4RiR 2009:28Tryck: Riksdagstryckeriet, Stockholm 2009

För kännedom:
Högskoleverket 
Berörda universitet och högskolor 
Till regeringenUtbildningsdepartementetDatum: 2009-12-14Dnr: 31-2008-0830
Studenternas anställningsbarhet 

Riksrevisionen har granskat regeringens och berörda myndigheters insatser 
för att främja studenternas anställningsbarhet. Resultatet av granskningen 
redovisas i denna granskningsrapport. 
Företrädare för Regeringskansliet, Högskoleverket, Högskolan 
Kristianstad, Konstfack, Luleå tekniska universitet och Uppsala universitet 
har fått tillfälle att faktagranska och i övrigt lämna synpunkter på utkast till 
rapport. 
Rapporten överlämnas till regeringen i enlighet med 9 § lagen 
(2002:1022) om revision av statlig verksamhet m.m. Rapporten överlämnas 
samtidigt till Riksrevisionens styrelse. 
Rapporten innehåller slutsatser och rekommendationer som avser 
regeringen, Högskoleverket samt universitet och högskolor. Riksrevisionen 
kommer att följa upp granskningen. 
Riksrevisor Eva Lindström har beslutat i detta ärende. Revisionsdirektör 
Leif Svensson har varit föredragande. Granskningsenhetschef 
Charlotta Gustafsson, revisionsråd Inger Rydén Bergendahl och 
revisionsledare Emil Plisch har medverkat vid den slutliga handläggningen. 
Eva LindströmLeif Svensson 

Innehåll

Sammanfattning 7

1 Granskningens bakgrund och inriktning 13
1.1 Motiv för granskning 13
1.2 Syfte och revisionsfråga 14
1.3 Omfattning och avgränsningar 15
1.4 Bedömningsgrunder 16
1.5 Metod och genomförande 17
1.6 Rapportens disposition 18

2 Högre utbildning och arbetsmarknad 19
2.1 Grundläggande fakta om högre utbildning 19
2.2 Arbetsmarknaden för akademiker 20
2.3 Tidigare undersökningar 21
2.4 Bolognaprocessen 23
2.5 Ny struktur för utbildning vid universitet och högskolor 24

3 Lärosätena och studenternas anställningsbarhet 27
3.1 Riksdagens ställningstaganden 27
3.2 Lärosätenas syn på anställningsbarhet 28
3.3 Lärosätenas insatser för studenternas anställningsbarhet 30
3.4 Lärosätenas styrning och uppföljning 41

4 Högskoleverket och studenternas anställningsbarhet 47
4.1 Högskoleverkets insatser 47
4.2 Underlag för lärosätenas planering 47
4.3 Studenternas etablering på arbetsmarknaden 48
4.4 Lärosätenas arbete med samverkansuppgiften 51
4.5 Studie- och karriärvägledning inom högskolan 52
4.6 Nationell kvalitetssäkring av den högre utbildningen 54
4.7 Information om högskoleutbildning 57

5 Regeringen och studenternas anställningsbarhet 59
5.1 Regeringens ansvar 59
5.2 Samverkan med det omgivande samhället 60
5.3 Mål för utbildning på grundnivå och avancerad nivå 62
5.4 Regeringens styrning av Högskoleverket 65
5.5 Regeringens rapportering till riksdagen 66

6 Riksrevisionens slutsatser och rekommendationer 69
6.1 Slutsatser och rekommendationer avseende universitet och högskolor 69
6.2 Slutsatser och rekommendationer avseende Högskoleverket 72
6.3 Slutsatser och rekommendationer avseende regeringen 74

Referenser 77
Bilaga 1 83
Bilaga 2 85



SammanfattningHögre utbildning innebär en avsevärd ekonomisk satsning för såväl den 
enskilde som för samhället. Staten avsätter årligen cirka 20 miljarder kronor 
för högskoleutbildning på grundnivå och avancerad nivå. Ett viktigt skäl för 
detta är att en välutbildad arbetskraft förväntas bidra till högre ekonomisk 
tillväxt. 
Drygt 40 000 högskoleutbildade personer kommer varje år ut på 
arbetsmarknaden. För många av dem är troligen ökad anställningsbarhet 
i form av bättre utvecklings- och karriärmöjligheter i arbetslivet ett 
viktigt motiv för högre studier. Flera undersökningar pekar dock på att 
studenter och arbetsgivare ofta är missnöjda med arbetslivsanknytningen 
i utbildningen. Statistik från Högskoleverket visar också att det finns 
betydande skillnader i studenternas etablering på arbetsmarknaden 
beroende på utbildning och lärosäte. 
Riksrevisionen har granskat regeringens, lärosätenas och 
Högskoleverkets insatser för att främja studenternas anställningsbarhet. 
Granskningens utgångspunkt har varit högskolelagen, där det bland 
annat framgår att utbildning på grundnivå och avancerad nivå ska 
utveckla studenternas beredskap att möta förändringar i arbetslivet. Även 
Bolognaprocessen, där ett av tre övergripande mål avser studenternas 
anställningsbarhet, har varit en utgångspunkt för granskningen. 
Inom ramen för granskningen har fyra lärosäten granskats i särskild 
ordning: Högskolan Kristianstad, Konstfack, Luleå tekniska universitet 
och Uppsala universitet. Dessa fallstudier presenteras i fyra separata 
delrapporter. Till granskningen hör även en enkätundersökning till samtliga 
lärosäten samt en studie om arbetsmarknadsrelaterad information 
till blivande studenter. Samtliga sex delrapporter kan laddas ned från 
Riksrevisionens webbplats www.riksrevisionen.se. 
Riksrevisionens slutsatser 
Arbetslivsanknytning i utbildningen säkerställs inteRiksrevisionens granskning visar att det finns stora skillnader mellan 
olika utbildningsprogram när det gäller i vilken utsträckning högre 
utbildning arbetslivsanknyts och är arbetsmarknadsrelevant. För många 

utbildningsprogram saknas rutiner för att säkerställa arbetslivsanknytning i 
utbildningen. Det är ofta upp till den enskilde kurs- eller programansvarige 
läraren att avgöra om och på vilket sätt olika moment ska arbetslivsanknytas. 
Av Riksrevisionens fallstudier framgår att vissa utbildningsprogram 
i stort sett helt saknar arbetslivsanknytning. Samtidigt finns det exempel 
på institutioner och utbildningsprogram där man på ett systematiskt och 
medvetet sätt arbetar för att främja studenternas anställningsbarhet. En 
viktig förklaring till det är, enligt Riksrevisionens bedömning, att det finns 
intresse och engagemang hos institutionsledning och programansvariga, 
samt eldsjälar som driver på arbetet. Även studentkårer och 
studentföreningar spelar en viktig roll i detta arbete. 
Riksrevisionens enkätundersökning visar att samtliga lärosäten anser 
sig ha ett ansvar för att främja sina studenters anställningsbarhet, samtidigt 
som en majoritet av dem även anser att anställningsbarhet är ett viktigt och 
relevant begrepp i högskolesammanhang. 
Brister i lärosätenas interna uppföljning av insatserAv Riksrevisionens granskning framgår att många lärosäten har formulerat 
övergripande mål för att främja sina studenters anställningsbarhet. Det 
framgår samtidigt att lärosätesledningarna sällan följer upp hur målen 
implementeras eller vilket genomslag de ger i verksamheten. Enligt 
Riksrevisionens enkätundersökning har tre av fyra lärosäten övergripande 
mål och strategier för att främja studenternas anställningsbarhet. Av dessa 
är det dock bara hälften som följer upp hur man inom lärosätet arbetar för 
att uppnå målen om anställningsbarhet. 
Riksrevisionens fallstudier visar att det är ovanligt att ansvariga på 
olika nivåer ger särskilda uppdrag eller ställer återrapporteringskrav till 
underliggande nivåer när det gäller insatser för att främja studenternas 
anställningsbarhet. Återrapporteringen uppåt i organisationen om vilka 
insatser som vidtas är också begränsad. Lärosätenas uppföljning av de egna 
insatserna för att främja studenternas anställningsbarhet är således inte väl 
utvecklad. 
Riksrevisionens enkätundersökning visar att tre av fyra lärosäten på 
central nivå följer upp hur det har gått för deras tidigare studenter efter 
examen. Flera lärosäten genomför även uppföljningar på fakultets- och/eller 
institutionsnivå. Dessa alumnuppföljningar är dock en relativt ny företeelse 
och görs sällan systematiskt trots att de kan vara viktiga underlag för beslut 
om utveckling, revidering eller avveckling av kurser och utbildningsprogram. 
Enligt Riksrevisionens mening ger detta institutioner och 
utbildningsansvariga ett betydande utrymme att själva välja i vilken 
utsträckning frågan om studenternas anställningsbarhet ska prioriteras. 

Bristande uppföljning innebär också brist på underlag för lärande inom 
lärosätet om hur olika åtgärder faktiskt bidrar till att främja studenternas 
anställningsbarhet. 
Studenterna får otillräcklig information om arbetsmarknadenRegeringen har betonat att den som avser att påbörja en högskoleutbildning 
måste kunna ställa höga krav på information om utbildningarnas innehåll 
och arbetsmarknad. 
Riksrevisionen har inom ramen för granskningen undersökt ett urval 
högskoleutbildningar med avseende på den arbetsmarknadsrelaterade 
information som presenteras på lärosätenas webbsidor. Undersökningen 
visar att utbudet av arbetsmarknadsrelaterad information varierar kraftigt 
mellan olika ämnesområden och utbildningsprogram. Det är vanligare att 
lärosätena presenterar information om vilken arbetsmarknad en utbildning 
ger tillgång till än vilka kontakter med arbetslivet som finns och vilka 
kompetenser som studenterna utvecklar under utbildningen. 
Anställningsbarhet har hittills inte fokuserats i Högskoleverkets 
kvalitetsutvärderingarHögskoleverket har till uppgift att granska kvaliteten i den högre 
utbildningen. Av Riksrevisionens enkätundersökning till lärosätena framgår 
att en majoritet bland dessa anser att studenternas anställningsbarhet bör 
ingå som en aspekt i verkets kvalitetsutvärderingar. 
Frågor om studenternas anställningsbarhet och utbildningarnas 
arbetslivsanknytning har hittills inte varit i fokus i Högskoleverkets 
kvalitetsutvärderingar. 
I Högskoleverkets förslag till ett nytt kvalitetssäkringssystem, som för 
närvarande bereds inom Regeringskansliet, ges frågan om studenternas 
anställningsbarhet en framträdande plats. Av förslaget framgår dock inte 
vilka kriterier, bland annat med koppling till arbetslivsanknytning och 
studenternas anställningsbarhet, som ska användas vid bedömningen av 
utbildningarnas kvalitet. 
Oklart om de nya kursmålen stödjer studenternas anställningsbarhetI samband med att den nya utbildnings- och examensstrukturen för högre 
utbildning infördes den 1 januari 2007 reviderade samtliga lärosäten sina 
kurs- och utbildningsplaner och nya kursmål infördes. Dessa ska uttrycka 
vilka kunskaper, kompetenser och färdigheter som studenterna förväntas ha 
för att godkännas vid examinationen. 

Processen att införa kursmål på universitet och högskolor har inneburit 
ett omfattande arbete under stark tidspress. Lärare och ledningsansvariga 
som Riksrevisionen har intervjuat har framfört att mycket arbete återstår 
innan målen är implementerade. Intervjuade studenter har också framfört 
att det förekommer avvikelser mellan kursmålen och kursinnehållet. 
Enligt Riksrevisionens mening är det angeläget att arbetslivsanknytning 
och arbetsmarknadsrelevans får genomslag i kursmålen eftersom dessa är 
av central betydelse som styrinstrument för högskoleutbildningarna. 
Ansvaret för vägledning är otydligtUniversitet och högskolor ska enligt högskoleförordningen ge studenter 
tillgång till studievägledning och yrkesorientering. Riksrevisionens 
granskning visar att det finns variationer i den vägledning gällande framtida 
yrken och arbetsmarknad som studenter på olika lärosäten får tillgång 
till. En bidragande orsak till dessa variationer är, enligt Riksrevisionens 
mening, att högskoleförordningen skapar utrymme för olika tolkningar av 
lärosätenas ansvar för vägledning, något som i förlängningen kan få negativa 
konsekvenser för studenternas anställningsbarhet. 
Riksrevisionens rekommendationerRiksrevisionen lämnar rekommendationer till regeringen, universitet och 
högskolor samt Högskoleverket. 
Riksrevisionens rekommendationer till regeringen• Regeringen bör ge Högskoleverket i uppdrag att mot bakgrund av 
högskolelagens intentioner utvärdera i vilken mån de nya kursmålen 
stödjer insatser som främjar studenternas anställningsbarhet.
• Regeringen bör ge Högskoleverket i uppdrag att utvärdera hur lärosätena 
hanterar den del av samverkansuppgiften som rör dialogen med det 
omgivande samhället om utbildningarnas innehåll och dimensionering 
samt studenternas omvärldskontakter under utbildningen.
• Regeringen bör ge Högskoleverket i uppdrag att i samarbete med 
universitet och högskolor utveckla hur den arbetsmarknadsrelaterade 
informationen till blivande studenter bör utformas. 
• Regeringen bör i högskoleförordningen förtydliga lärosätenas ansvar 
för vägledning när det gäller såväl studier som yrken och framtida karriär 
på arbetsmarknaden.

Riksrevisionens rekommendationer till universitet och högskolor• Universitet och högskolor bör säkerställa att det för samtliga 
utbildningsprogram övervägs hur arbetsmarknadsrelevans och 
arbetslivsanknytning ska beaktas i utbildningen.
• Universitet och högskolor bör utveckla uppföljningen av sina insatser för 
att främja studenternas anställningsbarhet. Uppföljningen bör avse såväl 
vad lärosätet gör för att främja studenternas anställningsbarhet som vad 
tidigare studenter anser om sin utbildning och den förberedelse de har 
fått inför arbetslivet. 
• Universitet och högskolor bör se över och kvalitetssäkra sin 
arbetsmarknadsrelaterade information till blivande studenter. 
Riksrevisionens rekommendationer till Högskoleverket• Högskoleverket bör i sitt kvalitetssäkringssystem inkludera 
bedömningskriterier med koppling till arbetslivsanknytning i 
de utbildningar som ska utvärderas i syfte att främja studenternas 
anställningsbarhet. 
• Högskoleverket bör utveckla sitt kunskaps- och erfarenhetsutbyte med 
lärosätena när det gäller studenternas etablering på arbetsmarknaden.

1 Granskningens bakgrund och inriktning1.1 Motiv för granskningAndelen högskoleutbildade bland befolkningen har ökat kraftigt de senaste 
decennierna, och de allra flesta studenterna – över 90 procent – söker 
sig ut i ett förvärvsliv utanför akademin. Varje år kommer drygt 40 000 
högskoleutbildade ut på arbetsmarknaden medan drygt 20 000 går i 
pension. 
Generellt sett har akademiker lägre arbetslöshet än andra grupper på 
arbetsmarknaden. Övergången mellan studier och arbetsliv är emellertid 
inte oproblematisk. Unga tar ofta lång tid på sig att fullfölja sin utbildning 
och de etablerar sig allt senare på arbetsmarknaden. För staten innebär detta 
minskade skatteintäkter. För individen kan det innebära en lägre livsinkomst. 
Högre utbildning innebär en avsevärd ekonomisk satsning såväl för 
den enskilde individen som för samhället. Staten avsätter årligen cirka 
20 miljarder kronor på utbildning på grundnivå och avancerad nivå vid 
universitet och högskolor. 
Studenterna har mångskiftande utbildningsmotiv – såväl studier för 
egen bildning som yrkesutbildningar med fokus på legitimation eller annan 
professionell status. För såväl yngre som mer mogna studenter är ökad 
anställningsbarhet vanligen ett tungt motiv, det vill säga studierna ska stärka 
de egna utvecklings- och karriärmöjligheterna. Ett viktigt skäl för statens 
resurser till högskolesektorn är att en mer välutbildad arbetskraft bidrar till 
högre ekonomisk tillväxt. 
Den enskilde studenten har ett stort ansvar för sin egen 
anställningsbarhet, såväl genom engagemanget i studierna som i att 
finna den egna utbildningskarriären. Det är väsentligt att det tillgängliga 
utbildningsutbudet inom högskolan påverkas såväl av studenternas 
efterfrågan och fria val av utbildning som av arbetsmarknadens behov 
av utbildad arbetskraft inom olika områden. En förutsättning för detta 
är att det finns objektiv information om olika utbildningars innehåll och 
arbetsmarknadsutfall. 
Lärosätena har ett ansvar för att samverka med det omgivande samhället 
enligt krav som infördes i högskolelagen 1997. Tio år senare beslutade 
riksdagen om en ny utbildnings- och examensstruktur samtidigt med 

nya krav på tydliga mål för studenternas lärande. En väsentlig bakgrund 
till förändringarna 2007 är den så kallade Bolognaprocessen för högre 
utbildning i Europa, som syftar till att skapa ett gemensamt område för 
högre utbildning till 2010. Sammantaget innebär målen när det gäller kvalitet 
i den högre utbildningen att de utbildningsansvariga i högskolan ska beakta 
krav på såväl forskningsanknytning som arbetsmarknadsrelevans i olika 
avseenden. 
Flera undersökningar visar dock att studenter och arbetsgivare är 
missnöjda med arbetslivsanknytningen i utbildningen. Statistik från 
Högskoleverket visar att det finns betydande skillnader i studenternas 
etablering på arbetsmarknaden beroende på utbildning och lärosäte. Det 
finns även problem vad gäller samverkan mellan akademi och arbetsliv. 
Möjligheten att genom forskning bidra till kunskapsutveckling inom ett 
akademiskt ämne är mycket viktig för flertalet högskolelärare, samtidigt som 
det inom många utbildningsområden är relativt ovanligt att lärarna har egna 
erfarenheter av den arbetsmarknad som deras studenter ska söka sig ut på. 
Dagens föränderliga arbetsmarknad ställer stora krav på de studenter 
som examineras, oavsett om studierna syftar till en yrkesexamen eller en 
generell examen. Samtidigt finns risk för stora variationer inom och mellan 
lärosäten när det gäller i vilken utsträckning insatser genomförs för att öka 
arbetslivsanknytningen i utbildningen och därmed främja studenternas 
anställningsbarhet. 
1.2 Syfte och revisionsfrågaSyftet med Riksrevisionens granskning har varit att kartlägga och 
identifiera problem samt att lämna förslag till åtgärder när det gäller 
regeringens och berörda myndigheters insatser för att främja studenternas 
anställningsbarhet. 
Granskningen har utgått från följande revisionsfråga: 
• Tar regeringen och berörda myndigheter sitt ansvar för att främja 
studenternas anställningsbarhet? 
Riksrevisionen använder anställningsbarhet som ett samlingsbegrepp för 
de bestämmelser i högskolelag, högskoleförordning och regleringsbrev som 
anger olika aktörers ansvar och insatser för att förbereda studenterna för ett 
framtida arbetsliv. 
Begreppet anställningsbarhet har ingen entydig och allmänt accepterad 
definition. Att vara anställningsbar (eller anställbar) betyder i denna rapport 
att i vid mening vara förberedd för arbetslivet, oavsett om det handlar om 
anställning eller egenföretagande. Den betydelse som Riksrevisionen lägger 

i begreppet ansluter således nära till den definition som används inom 
Bolognaprocessen.1 
Två begrepp som är nära kopplade till anställningsbarhet är 
arbetslivsanknytning och arbetsmarknadsrelevans. För att främja 
studenternas anställningsbarhet är det viktigt att utbildningen har 
arbetslivsanknytning och/eller är arbetsmarknadsrelevant. Med 
arbetslivsanknytning avses de insatser som genomförs inom ramen 
för en kurs eller ett utbildningsprogram för att främja studenternas 
anställningsbarhet. Det kan handla om till exempel praktik, gästföreläsningar 
eller projektarbeten tillsammans med arbetslivet. Det kan också 
handla om träning av generiska färdigheter såsom muntlig och skriftlig 
kommunikationsförmåga. Med arbetsmarknadsrelevans avses utbildningens 
relation till och användbarhet på arbetsmarknaden. 
Termen anställningsbarhet är en svensk översättning av det i 
Bolognaprocessen använda begreppet ”employability”. I det sammanhanget 
brukar betonas att det inte bara handlar om att studenten får ett första 
meningsfullt arbete utan även studentens förmåga att upprätthålla sin 
kompetens under ett helt arbetsliv. Inom ramen för det vidare begreppet 
ingår inte bara anställningar utan även eget företagande. 
Termen anställningsbarhet används inte i högskolelagen, 
högskoleförordningen eller i Högskoleverkets instruktion och inte heller i 
regleringsbrev till Högskoleverket eller lärosätena. Enligt Riksrevisionens 
mening framgår emellertid av formuleringar i gällande lagstiftning och 
motsvarande förarbeten tydliga uttryck för riksdagens och regeringens 
intentioner att studenternas anställningsbarhet ska främjas genom den 
högre utbildningen. 
1.3 Omfattning och avgränsningarRiksrevisionens granskning omfattar regeringen, universitet och högskolor 
samt Högskoleverket. Inom ramen för granskningen har fyra lärosäten 
blivit föremål för en fördjupad analys. Granskningen avser i första hand 
förutsättningar och processer hos berörda myndigheter inklusive deras 
insatser för att främja studenternas anställningsbarhet. 
Granskningen avser utbildning på grundnivå och avancerad nivå men 
inte utbildning på forskarnivå. På lärosätesnivån är granskningen i första 
hand inriktad mot lärosätesledningen och hur den tar sitt ansvar för att 
främja studenternas anställningsbarhet. Vidare har Riksrevisionen i första 
hand granskat utbildningsprogram som leder till generella examina och inte 
yrkesexamina. 
1 Se avsnitt 2.4.

I granskningen ingår inte frågor om nationell dimensionering av 
den högre utbildningen, det vill säga hur många studenter med en 
viss utbildning som totalt ska utbildas i förhållande till studenternas 
efterfrågan och arbetsmarknadens behov respektive omfattningen av det 
utbildningsutbud som erbjuds av respektive lärosäte. 
Granskningen berör inte ekonomiska incitament för studenter att 
påbörja, genomföra och avsluta högre utbildning, eller hur den högre 
utbildningen förhåller sig till högskolans forskning. Riksrevisionen har, 
utöver anställningsbarhet och arbetslivsanknytning, inte granskat andra 
kvalitetsaspekter på den högre utbildningen.
1.4 BedömningsgrunderEnligt högskolelagen (1992:1434) ska universitet och högskolor samverka 
med det omgivande samhället och informera om sin verksamhet.2 
I samverkansuppgiften ingår att lärosätena ska föra en dialog med det 
omgivande samhället kring utbildningens innehåll och dimensionering samt 
svara för studenternas omvärldskontakter under utbildningen.3 
Högskolelagen fastställer också att utbildning på grundnivå ska 
utveckla studenternas beredskap att möta förändringar i arbetslivet. 
Utbildning på avancerad nivå ska därutöver bland annat ge förutsättningar 
för yrkesverksamhet som ställer stora krav på självständighet.4 För 
högskolelärarna gäller att de ska följa den samhällsutveckling som har 
betydelse för arbetet vid lärosätet.5 
Inom ramen för högskolelagens övergripande bestämmelser har 
universitet och högskolor ett ansvar att de övergripande målen för den högre 
utbildningen nås. Regeringen har ett övergripande ansvar för att inom ramen 
för sin styrning se till att den verksamhet som bedrivs av myndigheterna, 
däribland Högskoleverket, bidrar till att uppnå de uppsatta målen. Vad 
ansvaret innebär mer konkret utvecklas i inledningen till de kapitel som 
behandlar respektive aktör. 
2 1 kap. 2 § högskolelagen (1992:1434).
3 Detta framgår av Högskoleverkets rapport 2004:38 R, s. 7. Se avsnitt 4.4.4 1 kap. 8 – 9 §§ högskolelagen (1992:1434).
5 3 kap. 1 § högskolelagen (1992:1434).

1.5 Metod och genomförandeFör att besvara revisionsfrågan har information samlats in och analyserats 
genom olika metoder. Som fallstudier har Riksrevisionen särskilt granskat 
fyra lärosäten: Högskolan Kristianstad, Konstfack, Luleå tekniska 
universitet och Uppsala universitet. Syftet med urvalet är att lärosäten 
med olika förutsättningar och inriktning ska finnas representerade i 
granskningen. Information har inhämtats om (a) hur lärosätena ser på 
begreppet anställningsbarhet och det ansvar man har i sammanhanget, 
(b) vilka insatser som vidtas inom lärosätet för att främja studenternas 
anställningsbarhet, samt (c) vad lärosätesledningen gör för att styra och följa 
upp dessa insatser. 
Information har samlats in genom omfattande dokumentstudier samt 
ett stort antal intervjuer på olika nivåer inom respektive lärosäte. Vid 48 
separata intervjuer har sammanlagt 123 personer intervjuats på de fyra 
lärosätena. Bland dessa ingår representanter för lärosätenas styrelser, 
ledning, centrala administration samt fakulteter och institutioner eller 
motsvarande. Även student- och personalrepresentanter har intervjuats. 
Lärosätesgranskningarna redovisas som separata rapporter och kan hämtas 
från Riksrevisionens webbplats (www.riksrevisionen.se). 
Som ett led i granskningen har Riksrevisionen även genomfört en 
enkätundersökning som omfattat samtliga lärosäten (bilaga 2).6 Enkäten 
ställdes till rektor vid 40 lärosäten och innehöll 26 öppna frågor avseende 
lärosätenas uppdrag, styrning, insatser samt synen på Högskoleverkets roll 
och uppgifter. Samtliga lärosäten besvarade enkäten. 
Vidare har inom ramen för granskningen en genomgång gjorts av 
lärosätenas information på Internet till potentiella studenter, bland annat 
genom informationssökning utifrån olika typstudenters behov. Denna 
undersökning finns närmare presenterad i en separat bilaga till denna 
rapport och kan hämtas från Riksrevisionens webbplats 
(www.riksrevisionen.se). 
Riksrevisionen har också sammanställt och analyserat relevant 
information ur lärosätenas årsredovisningar för 2007, det vill säga det år 
då lärosätena enligt regleringsbrevet senast hade regeringens uppdrag att 
redovisa sina insatser inom ramen för samverkansuppgiften. 
Vid Regeringskansliet och Högskoleverket har Riksrevisionen genomfört 
intervjuer och studerat relevanta dokument. Intervjuer har även genomförts 
med företrädare för bl.a. Sveriges förenade studentkårer (SFS), Sveriges 
universitetslärarförbund (SULF), Sveriges universitets- och högskoleförbund 
6 Undantagna är enskilda utbildningsanordnare med i huvudsak professionsutbildningar samt 
med examensrättigheter för psykoterapeututbildning.

(SUHF), Sveriges Kommuner och Landsting (SKL), Svenskt Näringsliv samt 
Internationella programkontoret. 
Utöver dem som nämns i missivet har i granskningen även 
revisionsledare Christian Jonsson medverkat. Johannes Österström har, först 
som praktikant och sedan som projektanställd, bland annat arbetat med 
en sammanställning och analys av lärosätenas arbetsmarknadsrelaterade 
information till studenterna. 
1.6 Rapportens dispositionKapitel 2 ger en bakgrund till högre utbildning och arbetsmarknad. 
I kapitel 3 redogörs för lärosätenas insatser för att främja studenternas 
anställningsbarhet, medan kapitel 4 berör Högskoleverkets insatser. I kapitel 
5 redogörs för regeringens styrning och uppföljning. Kapitel 6 innehåller 
Riksrevisionens slutsatser och rekommendationer. 

2 Högre utbildning och arbetsmarknadSyftet med detta kapitel är att ge en bakgrund till statens insatser för att 
främja studenternas anställningsbarhet. Inledningsvis ges en kortfattad 
beskrivning av arbetsmarknaden för akademiker. Därefter redovisas 
översiktligt några resultat från tidigare undersökningar om den högre 
utbildningens koppling till arbetsmarknaden. Avslutningsvis presenteras 
den så kallade Bolognaprocessen samt riksdagens beslut enligt proposition 
2004/05:162 Ny värld – ny högskola om en ny struktur för utbildningen vid 
svenska universitet och högskolor. 
2.1 Grundläggande fakta om högre utbildningDet finns 36 statliga lärosäten i Sverige (14 universitet och 22 högskolor) 
med rätt att utfärda examina på grundnivå och avancerad nivå samt 
tre lärosäten med privat huvudman.7 Sammantaget fanns det 385 000 
registrerade studenter läsåret 2007/08. Två tredjedelar gick på ett 
utbildningsprogram, och kandidatexamen var den vanligaste examen. 
Medianåldern för högskolenybörjare var 22 år. Andelen studenter som hade 
påbörjat forskarutbildning läsåret 2007/08 var drygt 6 procent.8 Drygt 60 
procent av de högskolenybörjare som påbörjar ett utbildningsprogram har 
tagit ut sin examen inom sju år. Utöver detta har ytterligare 20 procent 
uppnått minst 180 högskolepoäng utan att ta ut en examen under samma 
tid.9 
Antalet anställda på lärosätena var 2008 drygt 62 700 personer, vilket 
motsvarar ungefär en fjärdedel av alla statligt anställda. Av dessa var drygt 
1 100 adjungerade lärare, vilket motsvarade 5 procent av den forskande 
och undervisande personalen. De sammanlagda utgifterna för hela 
högskolesektorn var 60,4 miljarder kronor under 2008.10 
7 Utöver dessa ingår i Riksrevisionens enkätundersökning även Stockholms musikpedagogiska 
institut.
8 Högskoleverket 2009 Universitet & högskolor. Högskoleverkets årsrapport 2009 
(Rapport 2009:12 R). 
9 Prop. 2009/10:1, utg. omr. 16, s. 115 – 116. 
10 I detta ingår kostnader för studiemedel på högskolenivå (10,3 miljarder kronor) och för ett antal 
centrala myndigheter (0,6 miljarder kronor). 

2.2 Arbetsmarknaden för akademiker 
Varje år kommer 40 000 högskoleutbildade personer ut på arbetsmarknaden 
med en examen från högskolan. Det motsvarar drygt 40 procent av en 
årskull. Detta är för närvarande ungefär dubbelt så många som antalet 
personer med högre utbildning som årligen går i pension. Vidare lämnar 
drygt 10 000 personer universitet och högskolor varje år utan en examen, 
men med minst tre års högskoleutbildning. Det beror bl.a. på att många får 
anställning innan de avslutar sina studier. Därutöver får Sverige årligen ett 
nettotillskott på drygt 5 000 högutbildade utrikes födda. 
Enligt Statistiska centralbyråns arbetskraftsundersökningar (AKU) var 
arbetslösheten bland högskoleutbildade 3,0 procent 2008. Bland gymnasialt 
utbildade var arbetslösheten 4,4 procent och bland grundskoleutbildade 9,2 
procent. Av dem som examinerades från universitet och högskolor under 
läsåret 2005/06 var 78 procent etablerade på arbetsmarknaden 2007, 1–1,5 
år efter examen. Det är en ökning med 5 procentenheter jämfört med 2006 
(se avsnitt 4.3.1 för en utförlig beskrivning).11 
Statistiska centralbyrån genomför vartannat år sedan 1996 en 
urvalsundersökning om inträdet på arbetsmarknaden i vilken examinerade 
följs upp tre år efter avslutad högskoleutbildning.12 En undersökning från 
november 2008 visar att 95 procent av examinerade från högskolans grund- 
och forskarutbildningar 2004/05 hade ett arbete i april 2008. Av dessa fick 
de flesta arbete inom yrken som utbildningen var inriktad mot. Skillnaderna 
mellan kvinnor och män var små. Däremot gällde att examinerade inom 
humaniora, konstnärliga ämnen och högskoleingenjörer oftare än övriga 
arbetade inom ett annat område. Medan en av tio av samtliga ansåg sig 
vara överkvalificerade, var den andelen en av fem för examinerade inom 
språkvetenskap, humaniora respektive lärarutbildning för grundskolans 
senare år eller gymnasieskolan. Tre av tio högskoleexaminerade hade varit 
arbetslösa åtminstone någon gång efter examen.13 
11 Högskoleverket 2009, Högskoleverkets årsrapport 2009 (Rapport 2009:12 R), s. 66. 
12 Uppgifterna samlas in via post- och webbenkäter. Populationen i 2008 års undersökning 
omfattade examinerade från en grund- eller forskarutbildning läsåret 2004/05, totalt 48 000 
personer. Urvalsstorleken var 11 660 personer och svarsfrekvensen 65 procent. 
13 SCB Pressmeddelande 2008-11-18 Nr 2008:306. 

2.3 Tidigare undersökningarDet har gjorts ett flertal undersökningar om de högskoleutbildades 
etablering på arbetsmarknaden och vad de anser om användbarheten av sin 
utbildning och sina kunskaper i arbetslivet. 
Flera avnämarrepresentanter, däribland Sveriges Ingenjörer, Jusek, 
Saco, Svenskt Näringsliv, Sveriges förenade studentkårer (SFS) och 
TCO, har framfört kritiska synpunkter på lärosätenas insatser för att 
öka arbetslivsanknytningen i utbildningarna och främja studenternas 
anställningsbarhet. 
Sveriges Ingenjörer har genomfört en undersökning som visar att många 
yrkesverksamma är missnöjda med den arbetslivsanknytning som de hade i 
sin utbildning och efterfrågar ökade möjligheter till praktik, karriärvägledning 
och kontakter med företag och näringsliv.14 Endast tre av tio har efter examen 
blivit kontaktade av sitt tidigare lärosäte i uppföljningssyfte. 
Jusek genomför sedan slutet av 1960-talet en årlig 
arbetsmarknadsundersökning bland nyutexaminerade akademiker.15 
Resultaten från 2009 års undersökning visar att tre av tio nyutexaminerade 
gjorde praktik inom ramen för sin utbildning.16 Endast var femte ansåg 
att lärosätenas information om vilka arbeten utbildningen kan leda till var 
tillräcklig. Bara var tionde ansåg att lärosätet underlättade kontakten med 
arbetslivet. Samtidigt ansåg en majoritet att lärosätena inte inspirerade dem 
till egenföretagande. 
Saco visar i en rapport att det har blivit vanligare att unga akademiker 
söker och får arbeten som de är överkvalificerade för, eftersom konkurrensen 
på arbetsmarknaden har ökat.17 Saco uppskattar att ökningen under perioden 
2001–2007 var 113 procent. 
Svenskt Näringsliv efterlyser bättre samverkan mellan den 
högre utbildningen och arbetslivet för att komma till rätta med 
matchningsproblemen på arbetsmarknaden mellan utbud och efterfrågan. 
Den granskning som Svenskt Näringsliv har gjort av tolv huvudämnen inom 
högre utbildning visar att det finns stora skillnader i samverkan både 
14 Sveriges Ingenjörer 2009. Nya ingenjörer om utbildning och arbete – en enkätundersökning 
riktad till civil- och högskoleingenjörer i Sveriges Ingenjörer med examen 2005 eller 2006. I 
undersökningen deltog över 2 300 personer med examen från 14 lärosäten. Svarsfrekvensen var 
43 procent.
15 Ett medlemsförbund inom Saco som företräder jurister, systemvetare, civilekonomer, 
personalvetare och samhällsvetare med 80 000 medlemmar. 
16 Jusek 2009, Steget mellan studier och arbetsliv – Juseks undersökning av nyexaminerade 2009. 
I undersökningen ingick 6 087 jurister, civilekonomer, systemvetare, personalvetare och 
samhällsvetare examinerade under perioden september 2007 – augusti 2008. Svarsfrekvensen 
var 44,1 procent. 
17 Saco 2009, Unga akademikers arbetslöshet och etableringsproblem. 

på lärosätes- och utbildningsnivå och ett starkt samband mellan vilken 
placering utbildningsmiljön får i den rankning som Svenskt Näringsliv har 
gjort och vilken uppfattning studenterna har om kontakten med arbetslivet 
under utbildningen. Svenskt Näringsliv har även tagit fram två webbplatser 
med syfte att ge blivande studenter information om olika utbildningars 
kvalitet och samverkanspotential i relation till vilka kompetenser som 
arbetsmarknaden kräver och presentera goda exempel.18 
Lärarförbundet, SFS och TCO har i rapporten Jakten på anställningsbarhet 
– om mötet mellan student och arbetsgivare tillfrågat såväl studenter som 
privata och offentliga arbetsgivare om hur de ser på frågor som berör 
relationen mellan arbetsliv och högre utbildning.19 Resultatet visar att 
samarbetsförmåga, referenser och initiativförmåga är de viktigaste av de 
undersökta faktorerna när arbetsgivare överväger en anställning av en 
högskoleutbildad. Däremot förefaller utlandsstudier, lärosäte och ålder inte 
ha någon avgörande betydelse enligt arbetsgivarna. Examensarbete och 
bra betyg spelar en viss roll men hör inte till de avgörande faktorerna för 
att få en anställning. Rapporten indikerar att det finns brister i kontakten 
med och kunskaper om arbetslivet hos studenterna och att högskolan i 
dag inte klarar av att ge studenterna de verktyg som behövs för att klara 
sig på arbetsmarknaden. Många arbetsgivare upplever att bristande 
ledarskapskunskaper hos studenterna är ett problem. Till rapportens 
slutsatser hör att såväl lärosäten som arbetsgivare måste ta ett större ansvar 
för att se till att studenterna får de kunskaper som krävs för att ta sig vidare 
i arbetslivet och att en bred utbildning ger de bästa förutsättningarna om 
studenten vill bli anställningsbar på lång sikt. 
Institutet för studier av utbildning och forskning (SISTER) har på uppdrag 
av Sveriges Kommuner och Landsting (SKL) tagit fram en kunskapsöversikt 
som pekar på att universitet och högskolor brister i uppföljningen av 
studenter. Enligt studien görs det för lite på landets lärosäten för att ta 
till vara tidigare studenters erfarenheter för att utveckla utbildningarnas 
arbetslivsrelevans. Ytterst få lärosäten har genomfört uppföljningsarbetet 
tillsammans med avnämarna. Dessutom saknas på många håll systematik i 
arbetet samtidigt som avsatta resurser för uppföljningar varierar mycket. 
18 Svenskt Näringsliv, Akademi eller verklighet?, mars 2008. Webbplatser: www.hogskolekvalitet.se 
och www.ipraktikenhogskola.se. 
19 Enkätundersökningen besvarades av 1 004 arbetsgivare och 6 642 studenter. Den genomfördes 
av SCB och SFS. 

2.4 BolognaprocessenBolognaprocessen syftar till att samordna den högre utbildningen i Europa. 
Målet är att reformera högskolor och universitet så att utbildningar och 
examina blir jämförbara. Detta ska i sin tur leda till ökad rörlighet för både 
studenter och lärare. Bolognaprocessen baseras på ett frivilligt samarbete 
mellan europeiska utbildningsministrar. 
Syftet med Bolognaprocessen är att skapa ett gemensamt område för 
högre utbildning (European Higher Education Area) till 2010. Processen 
startade i maj 1998 när utbildningsministrarna för Frankrike, Italien, 
Storbritannien och Tyskland undertecknade en gemensam deklaration. Fler 
länder ville ansluta sig och därför hölls ett möte i Bologna sommaren 1999 
där den så kallade Bolognadeklarationen undertecknades av 29 länder.20 
I dag deltar 46 länder samt EU-kommissionen och åtta organisationer 
(bland annat Europarådet och Unesco) i processen. 
Bolognadeklarationen innehåller tre övergripande mål:21• att främja rörlighet 
• att främja anställningsbarhet 
• att främja Europas konkurrenskraft/attraktionskraft som 
utbildningskontinentDessa mål har brutits ned i sex operativa mål. Det handlar bland annat 
om att öka jämförbarheten mellan olika länders examina, att skapa ett 
gemensamt poängsystem och större rörlighet för studenter och lärare 
samt gemensamma standarder och riktlinjer för kvalitetssäkring av 
högre utbildning. Ett av de viktigaste operativa målen är att förändra 
examensstrukturerna genom att införa tre utbildningsnivåer som bygger på 
och förutsätter varandra. 
Målen har följts upp vid olika ministermöten. I Bergen 2005 enades 
ministrarna om att skapa en övergripande europeisk referensram med 
beskrivningar av förväntade studieresultat för de tre examensnivåerna. 
Ministrarna enades också om att inrätta riktlinjer för hur kvalitetssäkring av 
högskoleutbildningar i Europa ska gå till samt att upprätta ett register över 
de myndigheter och organisationer som utvärderar högskoleutbildningar i 
Europa. Ministrarna har i London 2007 enats om att ett fortsatt samarbete 
även efter 2010 är nödvändigt. Nästa ministermöte är planerat till mars 2010 
och ska äga rum i Budapest/Wien. 
20 Samtliga EU:s medlemsländer, EFTA-länderna (European Free Trade Association) samt flertalet 
länder i Öst- och Centraleuropa.
21 Källa: Internationella programkontorets hemsida (2009-09-29): http://www.programkontoret.se/ 
Aktuellt/SvenskaBolognaexpertgruppen/Om-Bolognaprocessen/. 

Bolognadeklarationen är inte ett folkrättsligt bindande dokument. 
Trots det har processen inneburit omfattande förändringar av den högre 
utbildningen i många av de deltagande länderna. Bolognaprocessen drivs 
både av regeringarna i de länder som har undertecknat deklarationen och av 
universitet och högskolor samt av studenter, som agerar på lokal och central 
nivå, såväl nationellt som internationellt.22 
Inom ramen för Bolognaprocessen har anställningsbarhet 
(employability) definierats på följande sätt:
…the ability to gain initial meaningful employment, or to become selfemployed, 
to maintain employment, and to be able to move around within the labour 
market.23I den så kallade Londonkommunikén från maj 2007 betonade de 
europeiska ministrarna för högre utbildning att främjandet av studenternas 
anställningsbarhet ska vara ett särskilt prioriterat område för 2009 och att 
de deltagande ländernas regeringar måste bli bättre på att kommunicera 
de förändringar som Bolognaprocessen medför med arbetsmarknadens 
parter.242.5 Ny struktur för utbildning vid universitet och högskolor 
Mot bakgrund av bland annat Sveriges deltagande i Bolognaprocessen 
lämnade regeringen förslag till riksdagen om en ny utbildnings- och 
examensstruktur i propositionen Ny värld – ny högskola.25 Regeringens 
syfte var att i fråga om svensk högre utbildning öka utbildningens 
internationalisering och attraktivitet och att skapa tydlighet och jämförbarhet 
internationellt och nationellt. Förslagen syftade också till höjd kvalitet, 
breddad rekrytering och tydligare tillträdesregler. 
Riksdagsbeslutet utgör kärnan i 2007 års högskolereform. Det innebär 
bl.a. att en ny struktur för utbildningen vid svenska universitet och högskolor 
trätt i kraft den 1 januari 2007 och börjat tillämpas från och med den 
1 juli 2007. Den svenska högre utbildningen indelas numera i tre nivåer: 
grundnivå, avancerad nivå och forskarnivå. Särskilda beskrivningar för varje 
nivå har införts i högskolelagen och nya examensbeskrivningar har utformats 
22 Internationella programkontorets hemsida (2009-09-29) om Bolognaprocessen.
23 The Bologna working group on employability (Employability WG). Bologna Process Stocktaking 
Report 2009, s. 43.24 London Communiqué, Towards the European Higher Education Area: responding to challenges 
in a globalised world, 18 May 2007, s. 6. 
25 Prop. 2004/05:162, bet. 2005/06:UbU3, rskr. 2005/06:160; bet. 2005/06:UbU15, 
rskr. 2005/06:214.

för alla examina. Krav på examensbeskrivningarna är bland annat att de klart 
ska ange de kunskaper och kompetenser som krävs för vidare studier och för 
att tillgodose kravet på så kallad anställningsbarhet. Detta krav innebär att 
studenterna vid examen ska ha visat kompetens som gör att de kan fylla en 
funktion på arbetsmarknaden inom det område som utbildningen avser.26 
Inom EU pågår ett samarbete mellan medlemsländernas 
utbildningsministrar med sikte på så kallade strategiska mål. 
Utbildningsministrarna enades i maj 2009 om ett strategiskt program för 
fortsatt europeiskt samarbete som en fortsättning på Lissabonstrategin på 
utbildningsområdet.27 EU-kommissionen har för avsikt att under 2010 lägga 
fram förslag till riktmärken för anställningsbarhet, mobilitet och kunskaper i 
främmande språk.
26 Prop. 2004/05:162, s. 99.27 Budgetpropositionen för 2010 (prop. 2009/10:1, utg.omr. 16).

3 Lärosätena och studenternas 
anställningsbarhetI detta kapitel redovisas Riksrevisionens granskning av lärosätenas 
insatser för att förbereda studenterna för ett kommande arbetsliv samt 
lärosätesledningarnas styrning och uppföljning av sådana insatser. 
Granskningens utgångspunkt är aktuella bestämmelser i gällande 
lagstiftning samt övriga relevanta ställningstaganden av riksdagen. 
Iakttagelserna i kapitlet baseras på Riksrevisionens fyra fallstudier vid 
Högskolan Kristianstad, Konstfack, Luleå tekniska universitet och Uppsala 
universitet, den enkät som tillställts samtliga lärosäten samt en genomgång 
av studieinformation riktad till potentiella studenter på Internet.28 
Som en inledning till övriga iakttagelser redovisas i avsnitt 3.2 hur 
företrädare för lärosätena ser på begreppet anställningsbarhet samt det 
ansvar man anser sig ha i sammanhanget.
3.1 Riksdagens ställningstagandenI högskolelagen (1992:1434) anger riksdagen bestämmelser om universitet 
och högskolor under statligt, kommunalt eller landstingskommunalt 
huvudmannaskap. Lagen innehåller övergripande mål och regler för 
lärosätena och den verksamhet de ska bedriva, framför allt rörande 
utbildning, forskning och konstnärligt utvecklingsarbete. I lagen finns också 
bestämmelser som rör universitetens och högskolornas organisation. 
I högskoleförordningen (1993:100) förtydligar regeringen på ett flertal 
punkter lärosätenas ansvar, organisation och uppgifter. 
Enligt högskolelagen ska universitet och högskolor samverka med det 
omgivande samhället och informera om sin verksamhet.29 
I samverkansuppgiften ingår att lärosätena ska föra en dialog med det 
omgivande samhället kring utbildningens innehåll och dimensionering samt 
svara för studenternas omvärldskontakter under utbildningen.30 
28 Utöver denna huvudrapport hör till granskningen även sex delrapporter som kan laddas ned 
från Riksrevisionens webbplats www.riksrevisionen.se. Delrapporter finns för vart och ett av de 
fyra fallstudielärosätena samt för enkätsammanställningen och studieinformationen till 
potentiella studenter. 
29 1 kap. 2 § högskolelagen (1992:1434).
30 Detta framgår av Högskoleverkets rapport 2004:38 R, s. 7. Se avsnitt 4.4.

Vidare har riksdagen i högskolelagen fastställt bestämmelser för 
vad som ska karaktärisera utbildning på grundnivå och avancerad nivå. 
Det handlar bland annat om att utbildning på grundnivå ska utveckla 
studenternas beredskap att möta förändringar i arbetslivet och att utbildning 
på avancerad nivå, utöver detta, ska utveckla studenternas förutsättningar 
för yrkesverksamhet som ställer stora krav på självständighet. Utifrån 
riksdagens övergripande mål har regeringen i högskoleförordningen 
preciserat vilka mål som ska gälla för olika examina. 
Enligt högskolelagen ska lärosätena vidare verka för att studenterna 
tar aktiv del i arbetet med att vidareutveckla utbildningen. Lärosätenas 
kvalitetsarbete ska vara en gemensam angelägenhet för personal och 
studenter. Högskolelagen anger också att det hör till lärarnas uppgifter 
att följa den samhällsutveckling som har betydelse för lärarens arbete vid 
högskolan. 
Med anledning av motionsyrkanden om särskilda uppdrag och särskilda 
resurser för praktik etcetera har riksdagen lagt fast att det är lärosätenas 
ansvar hur utbildningsprogram ska läggas upp och vad olika kurser ska 
innehålla, medan regeringen beslutar om examensordningen där examinas 
omfattning och mål framgår. Riksdagens utbildningsutskott har också anfört 
att praktik utgör en viktig del av många utbildningar med syfte att förbereda 
studenter inför arbetslivet.31 Riksdagen har även uttalat att insatser för att 
stödja studenterna i övergången mellan studier och arbete faller inom ramen 
för lärosätenas ordinarie anslag.323.2 Lärosätenas syn på anställningsbarhetÄven om det finns skillnader i synen på begreppet anställningsbarhet och 
dess innebörd mellan olika lärosäten ansluter sig de flesta företrädare för 
lärosätena till Bolognaprocessens breda definition av begreppet. Endast 
ett fåtal lärosäten har i Riksrevisionens enkätundersökning fört fram egna 
definitioner av begreppet. För att beskriva kopplingen till arbetsmarknadens 
behov använder lärosätena ofta ord som arbetslivsanknytning, användbarhet, 
samverkan, sysselsättningsgrad och försörjningsmöjlighet. 
En majoritet av lärosätena anser att anställningsbarhet är ett viktigt och 
relevant begrepp i högskolesammanhang, även om det också finns exempel 
på en ambivalent inställning till begreppet eller uttryck för att det inte är helt 
oproblematiskt. Några ogillar eller ifrågasätter begreppet. Flera lärosäten 
31 Utbildningsutskottets betänkanden 2008/09:UbU15, 2006/07:UbU1, 2007/08:UbU1, 
2008/09:UbU1.32 Utbildningsutskottets betänkande 2007/08:UbU1, s. 39.

anser att begreppet anställningsbarhet är för snävt och efterlyser en vidare 
definition som mer överensstämmer med den engelska termen employability. 
Enligt lärosätena handlar anställningsbarhet om att studenterna 
ska ha kunskaper, färdigheter och förmågor som gör dem eftertraktade 
på arbetsmarknaden. I begreppet läggs också uppgiften att förbereda 
studenterna för ett föränderligt arbetsliv och göra dem attraktiva för 
arbetsgivare att anställa. Flera lärosäten betonar att anställningsbarhet inte 
bara handlar om att få en första anställning utan att det även handlar om 
eget företagande, entreprenörskap och livslångt lärande. Tydligast på den 
punkten uttrycker sig flera av de konstnärliga högskolorna. 
Bolognaprocessen och de krav som den nya utbildnings- och 
examensstruktur ställer, med tydligare examensmål, har påverkat lärosätenas 
arbete med kopplingen mellan utbildning och arbetsmarknad. Den har 
inneburit ett ökat fokus på frågan om studenternas anställningsbarhet. För 
de lärosäten som redan innan Bolognaprocessen inleddes arbetade med 
frågor om studenternas anställningsbarhet har den inneburit ett ökat stöd 
i ett pågående arbete. Endast ett fåtal lärosäten anser att betoningen på 
anställningsbarhet inte har spelat någon större roll för deras verksamhet. 
De flesta lärosäten anser att dimensionering av utbildning handlar om 
en balansgång mellan blivande studenters intressen och arbetsmarknadens 
behov. Det förekommer exempel på utbildningssatsningar som inte har fallit 
väl ut. Det kan bland annat bero på bristande intresse från studenterna men 
en relativt god arbetsmarknadssituation, eller det omvända, det vill säga att 
studenternas intresse inte motsvaras av arbetsmarknadens behov. Flertalet 
lärosäten pekar på svårigheterna med att bedöma arbetsmarknadens behov 
och att göra tillförlitliga prognoser. Några lärosäten lyfter fram svårigheterna 
med att mäta eller bedöma en students anställningsbarhet. 
Samtliga lärosäten som besvarat enkätfrågan anser sig, utifrån 
Bolognadeklarationens definition, ha ett ansvar för att främja studenternas 
anställningsbarhet. I det ingår ett ansvar för att anpassa utbildningarnas 
innehåll och genomförande till arbetsmarknadens behov. En majoritet av 
lärosätena vill inte att riksdag och regering förtydligar lärosätenas ansvar för 
studenternas anställningsbarhet. 
Högskoleverket har som årligen återkommande uppdrag att i samverkan 
med universitet och högskolor utveckla uppföljningen av studenternas 
etablering på arbetsmarknaden efter examen. En majoritet av lärosätena 
anser att det är bra att verket har detta uppdrag. Flera lärosäten lyfter fram 
det positiva med att det finns en nationell överblick och att Högskoleverkets 
uppföljningar ger ett bra planeringsunderlag. Det förekommer dock kritik 
mot de definitioner och kriterier som används, bland annat från flera av de 
konstnärliga högskolorna. Några lärosäten anser att den egna statistiken är 
viktigast. 

Drygt hälften av lärosätena har inte märkt av någon samverkan eller 
efterfrågar mer dialog med Högskoleverket när det gäller uppdraget att följa 
upp studenternas etablering på arbetsmarknaden. En lika stor andel anser 
inte att Högskoleverkets etableringsstatistik ger en rättvisande bild av deras 
studenters anställningsbarhet. De konstnärliga högskolorna är tydligast i sin 
kritik. En majoritet av lärosätena anser att studenternas anställningsbarhet 
bör fokuseras i Högskoleverkets granskning av kvaliteten i den högre 
utbildningen. Endast 4 av 40 lärosäten anser att deras arbete med att främja 
studenternas anställningsbarhet skulle underlättas om Högskoleverket hade 
möjlighet att utfärda föreskrifter och/eller allmänna råd om detta. 
3.3 Lärosätenas insatser för studenternas anställningsbarhetI detta avsnitt presenteras de bedömningsgrunder som Riksrevisionen 
– utifrån högskolelag, högskoleförordning och regleringsbrev – anser är 
tillämpbara på lärosätena när det gäller insatser för att främja studenternas 
anställningsbarhet. Vidare presenteras Riksrevisionens operationalisering 
av bedömningsgrunderna samt iakttagelser av lärosätenas insatser 
för att främja studenternas anställningsbarhet. Till dessa hör såväl 
arbetsmarknadsrelaterad information till blivande studenter som utformning 
och genomförande av själva utbildningarna. Olika stödfunktioner 
såsom studie, yrkes- och karriärvägledning samt arbetslivscentrum eller 
motsvarande har också undersökts. 
3.3.1 Arbetslivsanknytning och arbetsmarknadsrelevansEnligt högskolelagen ska utbildning på grundnivå utveckla studenternas 
beredskap att möta förändringar i arbetslivet. Utbildning på avancerad 
nivå ska därutöver bland annat utveckla studenternas förutsättningar för 
yrkesverksamhet som ställer stora krav på självständighet.33 
I högskoleförordningens examensordning finns nationella examensmål 
som, för till exempel kandidatexamen (grundnivå), anger att studenten 
ska visa sådan färdighet som fordras för att självständigt arbeta inom det 
område som utbildningen avser. För till exempel masterexamen (avancerad 
nivå) ska studenten visa sådan färdighet som fordras för att delta i 
forsknings- och utvecklingsarbete eller för att självständigt arbeta i annan 
kvalificerad verksamhet.34 Regeringen har vidare beslutat att det för varje 
33 1 kap. 8 – 9 §§ högskolelagen (1992:1434).
34 Bilaga 2 (examensordningen) till högskoleförordningen (1993:100). 

kurs ska finnas en kursplan med mål för kursen (kursmål/lärandemål35) och 
för utbildningsprogram en utbildningsplan i vilken kurserna anges.36 
Högskolelagens bestämmelser och högskoleförordningens 
examensbeskrivningar med examensmål innebär således att det ställs 
krav på att det ska finnas någon form av arbetslivsanknytning för generella 
examina på grundnivå och på avancerad nivå. 
Riksdagens utbildningsutskott välkomnar att lärosätena satsar på 
praktiska inslag i utbildningarna och nämner praktik samt uppsats- och 
examensarbeten som viktiga moment för att förbereda studenterna inför 
arbetslivet. Utskottet betonar samtidigt att det är lärosätenas ansvar hur 
utbildningsprogram ska läggas upp och vad olika kurser ska innehålla.37 
The Higher Education Academy har utarbetat bedömningskriterier för 
hur engelska lärosäten kan främja anställningsbarhet (employability audit) 
på kursnivå, som skulle kunna fungera som underlag även för svenska 
lärosäten.38 
Riksrevisionens operationalisering• Lärosätena bör säkerställa att samtliga utbildningsprogram är 
arbetslivsanknutna och arbetsmarknadsrelevanta. 
Riksrevisionens iakttagelserRiksrevisionens granskning visar att det generellt sett inom lärosätena 
genomförs en rad insatser på institutions- och programnivå för 
att arbetslivsanknyta kurser och utbildningsprogram samt beakta 
arbetsmarknadsrelevansen i utbildningarnas utformning. Det kan handla 
om moment som i huvudsak är förlagda utanför lärosätet som till exempel 
praktik och verksamhetsförlagd utbildning, men även om projekt- och 
examensarbeten, gästlärare och adjungerade lärare, gästföreläsningar, 
studiebesök med mera. 
Samtidigt visar granskningen att det finns stora variationer mellan 
olika utbildningsprogram när det gäller i vilken utsträckning utbildningen 
arbetslivsanknyts. Inom ramen för vissa utbildningsprogram förbereds 
studenterna redan från början systematiskt för ett kommande yrkesliv 
genom till exempel gästföreläsningar och studiebesök. Inom andra 
utbildningsprogram finns ingen eller endast en mycket begränsad koppling 
till ett framtida yrkesliv. Tidigare undersökningar visar också att det finns ett 
utbrett missnöje med bristen på arbetslivsanknytning i många utbildningar 
(se avsnitt 2.3). 
35 Begreppet lärandemål används av många lärosäten som synonym till det i högskolelagen 
använda begreppet kursmål.
36 6 kap. 14 – 17 §§ högskoleförordningen (1993:100). 
37 Utbildningsutskottets betänkande 2008/09:UbU15, s. 25 – 26. 
38 http://www.engsc.ac.uk/er/employability/audit.pdf (2009-10-19).

Riksrevisionens fallstudier visar att det inom många utbildningsprogram 
saknas rutiner för att säkerställa att det finns en arbetslivsanknytning. 
Det är ofta upp till den enskilde kurs- eller programansvarige läraren att 
själv avgöra om och hur olika moment ska arbetslivsanknytas. Samtidigt 
har Riksrevisionen i samband med fallstudierna också kommit i kontakt 
med institutioner eller motsvarande som har system för att säkerställa 
arbetslivsanknytning i utbildningsprogrammen. 
Ett sådant exempel är institutionen för biologisk grundutbildning 
(IBG) vid Uppsala universitet. Där delas kursutbudet upp i särskilda teman 
som på olika sätt berör studenternas framtida arbetsmarknad. Målet är 
att alla kurser på något sätt ska ha inslag av respektive tema, till exempel 
generella arbetsmarknadsfrågor, träning i projektarbete eller kunskaper 
om myndigheter och myndighetsutövning. Detta innebär att studenter 
under till exempel en treårig kandidatutbildning får en systematisk 
arbetslivsanknytning utspridd över hela utbildningsperioden. Utöver detta 
erbjuds studenterna även frivilliga seminarier om det framtida yrkeslivet. 
Av fallstudierna framgår emellertid också att det finns 
utbildningsprogram som i stort sett helt saknar arbetslivsanknytning. 
3.3.2 Generiska färdigheterEnligt högskolelagen ska utbildning på grundnivå och avancerad nivå 
bland annat utveckla studenternas förmåga att göra självständiga och 
kritiska bedömningar, söka och värdera kunskap och utbyta kunskaper 
även med personer utan specialkunskaper inom området.39 För till exempel 
kandidatexamen ska studenten bland annat visa förmåga att muntligt och 
skriftligt redogöra för och diskutera information, problem och lösningar i 
dialog med olika grupper, samt visa förmåga att identifiera sitt behov av 
ytterligare kunskap och att utveckla sin kompetens.40 
Regeringen har även betonat att det är viktigt att i 
examensbeskrivningarna beskriva sådana kunskaper som är överförbara 
mellan olika ämnesområden, till exempel kommunikationsförmåga.41 
Riksrevisionens operationalisering• Lärosätena bör säkerställa att studenter i samtliga utbildningsprogram 
under sin utbildning får möjlighet att utveckla de generiska färdigheter 
som behövs i arbetslivet. 
39 1 kap. 8 – 9 §§ högskolelagen (1992:1434).
40 Bilaga 2 (examensordningen) till högskoleförordningen (1993:100). 
41 Prop. 2004/05:162, s. 99. 

Riksrevisionens iakttagelserAv Riksrevisionens fallstudier framgår att det finns betydande skillnader 
mellan olika utbildningsprogram när det gäller i vilken utsträckning 
studenter får möjlighet att utveckla sina generiska färdigheter under 
sin utbildning. Det gäller till exempel kommunikationsförmåga, 
presentationsteknik och träning i samarbete och ledarskap. Undersökningar 
visar att detta är färdigheter som arbetsgivare värdesätter högt men som de 
anser att många studenter inte får tillräcklig träning i under utbildningen, 
och som därmed kan påverka deras anställningsbarhet. Student- och 
avnämarrepresentanter som Riksrevisionen intervjuat har framhållit behovet 
av att studenterna ges mer träning i generiska färdigheter. 
Riksrevisionen har under granskningen kommit i kontakt med 
flera institutioner och utbildningar där man aktivt försöker tillgodose 
studenternas behov att utveckla generiska färdigheter. Ett sådant exempel 
utgörs av institutionen för biologisk grundutbildning (IBG) vid Uppsala 
universitet och deras DiaNa-projekt (Dialog för Naturvetare). Det är ett 
kommunikationsprojekt som ingår i flertalet kurser på kandidatprogrammet 
i biologi/molekylärbiologi och som innehåller muntlig och skriftlig träning 
och gruppinteraktion. Studenterna får regelbunden återkoppling och deras 
utveckling dokumenteras i ett digitalt portföljsystem.42 
Under granskningen har Riksrevisionen emellertid också kommit i 
kontakt med utbildningsprogram som, trots att utbildningen innehåller 
moment som ställer krav på generiska färdigheter, inte aktivt tränar eller ger 
studenterna återkoppling i dessa avseenden. Det kan exempelvis handla 
om muntlig och skriftlig framställning som inte tränas i samband med 
seminarier.
3.3.3 Kursmål och examination 
Enligt högskoleförordningen ska det för varje kurs finnas en kursplan. I den 
ska anges kursens mål och det huvudsakliga innehållet i kursen. Vidare 
ska det för utbildningsprogram finnas en utbildningsplan som anger den 
huvudsakliga uppläggningen av utbildningsprogrammet.43 Dessa kursmål 
(lärandemål) ska överensstämma med de nationella examensmål som 
anges för respektive examen i examensbeskrivningarna.44 De ska i sin 
tur överensstämma med de bestämmelser som riksdagen har angett i 
högskolelagen.45 
42 Se fallstudierapport för Uppsala universitet, avsnitt 4.8.8.43 6 kap. 14 – 16 §§ högskoleförordningen (1993:100).
44 Bilaga 2 (examensordningen) till högskoleförordningen (1993:100). 
45 1 kap. 8 – 9 §§ högskolelagen (1992:1434). 

Av Riksrevisionens intervjuer med företrädare för Regeringskansliet 
(Utbildningsdepartementet) framgår att regeringens viktigaste 
styrinstrument för att främja studenternas anställningsbarhet 
är att examensmålen i examensordningen återspeglar kraven på 
anställningsbarhet. Kursmålen ska formuleras så att de kan vara 
utgångspunkt både för examination och för lärosätenas egen uppföljning 
och kvalitetssäkring. De ska även uttryckas på ett sådant sätt att det står 
klart för en arbetsgivare vilka kunskaper, färdigheter och vilken kompetens 
studenten har.
Riksrevisionens operationalisering• Alla utbildningar bör ha tydliga kursmål som uttrycker vad studenten 
förväntas kunna efter utbildningen och som är styrande för hur 
utbildningen bedrivs och examineras.
Riksrevisionens iakttagelserRiksrevisionen har i samband med fallstudierna46 granskat ett urval kurs- och 
utbildningsplaner med avseende på kursmålens koppling till studenternas 
framtida arbetsmarknad. 
På Konstfack har utbildningsplanerna för högskolans samtliga kandidat- 
och masterprogram granskats. Genomgången visar bland annat att 
obligatorisk praktik förekommer i tre av sju kandidatprogram. Vidare framgår 
att en särskild kurs i entreprenörskap ges i sex av sju kandidatprogram, 
medan obligatoriska kurser i yrkesorientering och presentationsteknik 
förekommer i flera kandidatprogram. I kursplanerna till dessa finns kursmål 
som bland annat anger att studenten efter avslutad kurs ska ha insikt i olika 
yrkesmässiga aspekter av konstnärsyrket. 
På Uppsala universitet har Riksrevisionen granskat utbildningsplaner 
för 4 av 50 kandidatprogram. Även om urvalet är mycket begränsat visar 
genomgången att det finns skillnader i hur tydligt kursmålen kopplar 
utbildningarnas innehåll till studenternas framtida arbetsmarknad. 
På Luleå tekniska universitet används inom samtliga utbildningsprogram 
en målmatris i vilken enskilda kursers kursmål sorteras in och graderas. För 
att få en översiktsbild av ett program kan målmatrisen skrivas ut i form av ett 
spindeldiagram som tydliggör vilka styrkor och svagheter programmet har 
till exempel när det gäller dess arbetslivsanknytning och vilka åtgärder som 
behöver vidtas för att kursmålen ska uppnås. 
Av Riksrevisionens fallstudier framgår att lärosätenas arbete med att 
revidera samtliga kurs- och utbildningsplaner och införa nya kursmål har 
varit ett omfattande och tidsödande arbete som har genomförts på kort 
tid. Många lärare och ledningsansvariga som Riksrevisionen intervjuat 
46 Se de fyra fallstudierapporterna för respektive lärosäte.

framhåller att mycket arbete fortfarande återstår. Det finns även indikationer 
på att kursmålen i vissa fall ännu inte är styrande för undervisning och 
examination på det sätt som är avsikten. Detta har bland annat framförts i 
samband med Riksrevisionens intervjuer med studentföreträdare på de fyra 
lärosäten som har granskats i särskild ordning. 
3.3.4 Lärare på universitet och högskolorEnligt högskolelagen ska staten som huvudman anordna högskolor för 
utbildning som vilar på vetenskaplig eller konstnärlig grund samt på 
beprövad erfarenhet.47 
Av högskolelag och förordning framgår att lärare inom utbildning 
och forskning ska samverka med det omgivande samhället. 
I högskoleförordningen anges att denna förmåga är en av de 
bedömningsgrunder som ska beaktas vid anställning av lärare.48 
Enligt högskolelagen hör det till en lärares uppgifter att följa utvecklingen 
inom det egna ämnesområdet och den samhällsutveckling i övrigt som har 
betydelse för lärarens arbete vid högskolan.49 Av högskolelagen framgår 
vidare att lärosätena även får anställa adjungerade lärare (professorer, 
lektorer och adjunkter) samt gäst- och timlärare.50Riksrevisionens operationalisering• Lärare bör i undervisningen inom utbildning på grundnivå och avancerad 
nivå samverka med det omgivande samhället. 
Riksrevisionens iakttagelserAv Riksrevisionens fallstudier framgår att det ofta är upp till den enskilde 
kurs- eller programansvarige läraren att avgöra om och på vilket sätt olika 
moment ska arbetslivsanknytas. Även om det på lärosätena finns eldsjälar 
som driver dessa frågor, bedrivs det sällan något systematiskt arbete på 
fakultets- eller lärosätesövergripande nivå för att öka det interna och externa 
kunskaps- och erfarenhetsutbytet kring frågor om arbetslivsanknytning i 
utbildningen och studenternas anställningsbarhet. 
Av Riksrevisionens fallstudier framgår att det finns skillnader avseende 
vilka insatser som vidtas och vilket stöd för dessa som finns hos lärare 
och ledning på olika nivåer. Vidare framgår att intresse och förståelse för 
frågor om anställningsbarhet hos institutionsledningen eller motsvarande 
har betydelse för om kurser och utbildningsprogram arbetslivsanknyts. 
47 1 kap. 2 § 1 högskolelagen (1992:1434).
48 4 kap. 15 § högskoleförordningen (1993:100).
49 3 kap. 1 § högskolelagen (1992:1434). 
50 4 kap. 1 § högskolelagen (1992:1434).

Även programansvariga lärare har en viktig roll för att säkerställa 
arbetslivsanknytningen i utbildningen. 
Av fallstudierna framgår olika exempel på insatser för att öka 
utbildningens arbetslivsanknytning. Ett sådant är Konstfacks beslut 
att flertalet lärare ska dela sin tid mellan att undervisa och att vara 
yrkesverksamma. Ett annat är Uppsala universitets pedagogiska pris 
2009 med särskilt fokus på arbetslivsanknytning. Generellt förefaller dock 
förhållandevis få lärare ha erfarenheter från arbetslivet utanför akademin. 
Flera av de lärare som Riksrevisionen intervjuat har även framhållit att sådan 
erfarenhet inte anses som särskilt meriterande. 
En indikation på rörligheten mellan akademin och det övriga arbetslivet 
är förekomsten av gäst- och timlärare på lärosätena. Registeruppgifter från 
Högskoleverket visar att andelen gäst- och timlärare endast uppgår till 1,5 
procent av all undervisande och forskande personal.51 Samtidigt finns det 
stora variationer mellan olika lärosäten. Högst andel har Högskolan i Skövde 
med drygt 22 procent, medan det finns flera lärosäten som inte har en enda 
gäst- eller timlärare. 
Uppgifter om adjungerade lärare som Högskoleverket tagit fram 
visar att även dessa är förhållandevis få inom akademin. De utgör, sett till 
antalet, drygt 5 procent av den undervisande och forskande personalen. 
Omräknat till helårspersoner blir dock andel lägre eftersom det handlar 
om deltidsanställningar. Hälften av de adjungerade lärarna finns inom 
ämnesområdet medicin och 20 procent inom teknikvetenskap.52 Enligt 
Högskoleverket är adjungerade lärare (och företagsdoktorander) ”mycket 
goda exempel på hur lärosätenas samverkan med det omgivande samhället 
kan se ut”.53 
3.3.5 Studie- och yrkesvägledning 
Enligt högskoleförordningen ska studenter ges tillgång till studievägledning 
och yrkesorientering.54 Däremot saknas tydliga krav på att lärosätena 
ska erbjuda vägledning när det gäller yrken och framtida karriär på 
arbetsmarknaden. Vidare ska universitet och högskolor från och med 
den 1 juli 2010 ansvara för uppgifter av studiesocial karaktär som stöder 
studenterna i deras studiesituation eller underlättar övergången till 
arbetslivet.55 
51 Högskoleverket 2009, Universitet & högskolor. Högskoleverkets årsrapport 2009 
(Rapport 2009:12 R), s. 138 – 139. Undersökningen avser antalet helårspersoner anställda som 
gäst- och timlärare (exklusive doktorandanställda) i oktober 2008. 
52 Ibid. s. 85.53 Ibid. s. 108.54 6 kap. 3 § högskoleförordningen (1993:100).
55 1 kap. 11 § högskoleförordningen (1993:100).

I budgetpropositionen för 2008 skriver regeringen att studie- och 
yrkesvägledning av hög kvalitet är nödvändig för att tillgodose individens och 
arbetsmarknadens behov och att en bra matchning mellan utbildning och 
arbetsmarknad är en viktig förutsättning för regeringens politik för tillväxt 
och sysselsättning. Lärosätena skulle i samband med årsredovisningen 
för 2008 återrapportera vad som gjorts på området. Regeringen betonade 
samtidigt att den var beredd att vidta ytterligare åtgärder om det visar sig 
att de skärpta kraven på studie- och yrkesvägledning inte gett tillräckligt 
resultat.56 Regeringen har även framhållit vikten av att lärosätenas studie- 
och yrkesvägledning är effektiv, såväl inför som under studierna.57 
Regeringen har i en proposition (2008/09:199) inom skolområdet 
föreslagit att begreppet studie- och yrkesorientering ska bytas ut mot studie- 
och yrkesvägledning i skollagen. Skolverket har även på regeringens uppdrag 
tagit fram allmänna råd om studie- och yrkesvägledning. Syftet med detta är 
att bidra till att förbättra studie- och yrkesvägledningen så att verksamheten 
blir likvärdig och av hög kvalitet i hela landet, samt att ungdomar får saklig 
information om både utbildningsvägar och utsikter på arbetsmarknaden.58 
Ett annat syfte med ändringen var, enligt regeringen, att få en terminologi 
som överensstämmer med högskoleförordningen, där den aktuella 
yrkesexamen på området heter studie- och yrkesvägledarexamen (enligt 
bilaga 2 till högskoleförordningen).59 
Riksrevisionens operationaliseringar• Studenter i samtliga utbildningsprogram bör ha tillgång till 
ändamålsenlig vägledning när det gäller yrke och karriär. 
Riksrevisionens iakttagelserRegeringen ger i högskoleförordningen ingen vägledning om vad som avses 
med begreppet yrkesorientering. Enligt företrädare för Regeringskansliet 
(Utbildningsdepartementet) som Riksrevisionen har intervjuat avses med 
yrkesorientering dels den vägledning som sker under utbildningen i val 
som syftar till ett särskilt yrke, dels den vägledning som mer direkt handlar 
om arbetsmarknadens generella krav. Högskoleverket har i en utvärdering 
betonat att man ser karriärvägledning som någonting bredare än den 
verksamhet som bedrivs som en del av lärosätenas studievägledning eller 
vid ett arbetslivscenter. 
Riksrevisionens enkätundersökning visar att en majoritet av lärosätena 
har såväl studiesom karriärvägledning på central nivå. Endast ett lärosäte 
med allmän inriktning saknar helt karriärvägledning, samtidigt som 
56 Prop. 2007/08:1, utg.omr. 16, s. 123. 
57 Ibid. s. 99. 
58 Prop. 2009/10:1, utg.omr. 16, s. 53. 
59 Ibid. s. 153. 

ingen av de konstnärliga högskolorna har studie- och karriärvägledning 
på central nivå. Därutöver är det flera lärosäten som har ett arbetslivs- 
eller karriärcenter dit såväl studenter som arbetsgivare kan vända sig 
för att få kontakt med varandra. Det gäller för till exempel tre av fyra av 
Riksrevisionens fallstudielärosäten. Kännedomen om dessa varierar 
dock bland de studenter, lärare och avnämare som Riksrevisionen har 
intervjuat. Vidare framgår att dessa centrum, den centrala studie- och 
karriärvägledningen, och studentkårerna har en delvis överlappande 
verksamhet. De erbjuder ofta liknande stöd i form av till exempel cvskrivande, seminarier med mera. Studenter, studentkårsföreträdare 
och vägledare som Riksrevisionen har intervjuat har framfört att det 
ibland förekommer en konkurrenssituation och en oklar arbets- och 
ansvarsfördelning mellan de olika aktörerna. 
Studenterna själva har ett stort intresse och engagemang för 
frågor om anställningsbarhet. Det är vanligt att studentkårer anordnar 
arbetsmarknads- och/eller branschdagar för studenter och arbetsliv, och 
många studentföreningar är aktiva med samverkansaktiviteter. 
Riksrevisionens granskning visar att omfattningen av studie- och 
karriärvägledning på central nivå på lärosätena varierar från 0 till fler än 10 
årsarbetskrafter. En del lärosäten har en central studie- och karriärvägledning 
medan andra har decentraliserat den eller har både och. Många lärosäten 
har kombinerad studie- och karriärvägledning medan några har separerat de 
båda funktionerna från varandra. Vägledning ges ofta även på institutions- 
och programnivå. Studentkårsföreträdare som Riksrevisionen har intervjuat 
har påtalat att det finns brister i hur vägledningen bedrivs och vilka studenter 
som får tillgång till den. En undersökning från Uppsala universitet visar att 
resurserna för studie- och karriärvägledning på institutionsnivå varierar från 
en person på heltid till 2 procent av en heltid.60 
Granskningen visar att lärosätenas ambitionsnivå när det gäller yrkes- 
och karriärvägledning varierar både i omfattning och i inriktning. Yrkes- och 
karriärvägledning är, till skillnad från studievägledning, inte lika tydligt 
reglerat i högskoleförordningen. Det ger lärosätena utrymme för olika 
tolkningar av innebörden av detta ansvar. 
3.3.6 Lokal dimensioneringI regleringsbreven för universitet och högskolor för 2007 och 2008 finns 
målet att den högre utbildningen ska svara mot studenternas efterfrågan 
och arbetsmarknadens behov.61 I regleringsbrevet för 2009 finns ett mål 
60 Se fallstudierapport för Uppsala universitet, avsnitt 4.1.61 Regleringsbrev för budgetåren 2007 och 2008 avseende universitet och högskolor m.m. 

om att lärosätena vart fjärde år ska redovisa och kommentera förändringar 
i utbildningsutbudet med särskilt avseende på såväl studenternas som 
arbetsmarknadens efterfrågan på lärosätets utbildningar.62 Ett av kriterierna 
för den senaste återrapporteringen av detta, i årsredovisningen för 2007, var 
hur lärosätena har utformat sina utbildningar i samverkan med arbetslivet 
för att tillgodose såväl studenternas efterfrågan som arbetsmarknadens 
behov.63 Riksdagens utbildningsutskott har även uttalat att det är lärosätenas 
ansvar att inom ramen för de anslag som statsmakterna tilldelar dem beakta 
arbetsmarknadens behov.64 
Riksrevisionens operationalisering• Studenternas anställningsbarhet bör bedömas när utbildningar inrättas, 
revideras och avvecklas. 
Riksrevisionens iakttagelserEnligt Riksrevisionens enkätundersökning har de flesta lärosäten fastställda 
kriterier för att inrätta utbildningar medan det är mindre vanligt med 
kriterier för nedläggning av en utbildning. Som regel brukar något av 
kriterierna för att inrätta en utbildning avse studenternas anställningsbarhet. 
Beslut att inrätta eller avveckla en utbildning fattas vanligtvis av rektor 
eller högskolestyrelse. Det förekommer också att fakultetsnämnder eller 
motsvarande fattar sådana beslut. När en utbildning ska inrättas eller 
revideras inhämtas ofta synpunkter från avnämare för att kunna bedöma 
arbetsmarknadens behov. 
3.3.7 Arbetsmarknadsrelaterad information till blivande studenterEnligt högskoleförordningen ska högskolan se till att den som avser att 
påbörja en utbildning har tillgång till den information om utbildningen som 
behövs.65 
I regleringsbrevet för universitet och högskolor för 2009 finns ett mål 
om breddad rekrytering där information och vägledning om utbildningsvägar 
vid lärosätet och om framtida möjligheter på arbetsmarknaden för olika 
utbildningar vid lärosätet ska förbättras. 
Regeringen har i budgetpropositionen för 2008 betonat att sökande till 
högskolan måste kunna ställa höga krav på information om utbildningars 
innehåll och arbetsmarknad, eftersom det innebär en stor investering i både 
62 Regleringsbrev för budgetåret 2009 avseende universitet och högskolor m.m. Nästa 
återrapportering ska ske i årsredovisningen för 2011. 
63 Regleringsbrev för budgetåret 2007 avseende universitet och högskolor m.m. 
64 Utbildningsutskottets betänkande 2007/08:UbU1, s. 39. 
65 6 kap. 3 § högskoleförordningen (1993:100).

tid och pengar för såväl individen som samhället att studera på högskolan.66 
Regeringen har i budgetpropositionerna för 2009 och 2010 betonat 
behovet av saklig information om både utbildningsvägar och utsikter på 
arbetsmarknaden.67Riksrevisionens operationalisering• Universitet och högskolor bör tillhandahålla saklig och kvalitetssäkrad 
information om utbildningarnas arbetslivsanknytning och framtida 
arbetsmarknad. 
Riksrevisionens iakttagelser 
Riksrevisionen har inom ramen för granskningen undersökt ett urval 
högskoleutbildningar med avseende på den arbetsmarknadsrelaterade 
information som finns tillgänglig om dessa på studentportalen studera.nu. 
Undersökningen bygger på sex typstudenter som antas vara intresserade 
av olika utbildningsprogram och fristående kurser.68 De ställer fem 
arbetsmarknadsrelaterade frågor. Dessa är:
1. Vilken arbetsmarknad ger utbildningen tillgång till?
2. Hur ser arbetsmarknadsutsikterna ut idag och i framtiden?
3. Vilka kompetenser med relevans för arbetslivet kommer jag att utveckla 
under utbildningen? 
4. Vilka kontakter får jag med arbetslivet under utbildningen?
5. Kan jag kontrollera informationen? Finns det t.ex. källhänvisningar?
Undersökningen visar att lärosätenas utbud av information varierar 
stort mellan olika utbildningsområden, utbildningsprogram och typ 
av arbetsmarknadsrelaterade frågor. Lärosätena tillhandahåller oftare 
information om vilken arbetsmarknad en utbildning ger tillgång till 
(94 procent av de undersökta utbildningsprogrammen och fristående 
kurserna) än vilka kompetenser med relevans för arbetslivet som studenten 
kommer att utveckla under utbildningen (33 procent). 
När det gäller vilka kontakter en student får med arbetslivet under 
utbildningen ger lärosätena information om detta i 67 procent av de 
undersökta utbildningsprogrammen och fristående kurserna. 
För utbildningsprogram generellt visar undersökningen att studenterna 
inte får något svar på drygt hälften av sina arbetsmarknadsrelaterade 
frågor, medan endast en fjärdedel av frågorna besvaras på ett utförligt och 
66 Prop. 2007/08:1, utg.omr. 16, s. 123.67 Prop. 2008/09:1, utg.omr. 16. s. 110 och prop. 2009/10:1, utg.omr. 16, s. 53.68 Studera.nu är Högskoleverkets och Verket för Högskoleservices portal för information om 
högskoleutbildningar. Sammanlagt har information om 115 utbildningsprogram och 89 fristående 
kurser från 31 lärosäten analyserats och kategoriserats. Se Riksrevisionens delrapport Kommer jag 
att få jobb? om arbetsmarknadsrelaterad information till blivande studenter.

specifikt sätt. Informationen om fristående kurser ger ytterst sällan svar på 
studenternas frågor (endast 1 – 2 procent besvaras). Det är även vanligare 
att en student som vill studera till exempelvis civilingenjör får relevant 
arbetsmarknadsinformation än den som är intresserad av till exempel 
historia eller litteraturvetenskap. 
Av undersökningen framgår vidare att det även finns betydande 
skillnader mellan olika lärosäten när det gäller att presentera 
arbetsmarknadsrelaterad information om sina utbildningsprogram. Den 
lärosätesjämförelse som görs i undersökningen indikerar att vissa lärosäten 
håller en högre och jämnare nivå än andra. Luleå tekniska universitet är 
ett exempel på detta då informationsmängden för varje granskat program 
är relativt omfattande och på en jämn nivå trots att programmen finns 
inom utbildningsområden med både bättre och sämre förutsättningar på 
arbetsmarknaden.
3.3.8 Sammanfattande iakttagelserDet finns stora skillnader mellan olika utbildningsprogram när det gäller i 
vilken utsträckning dessa arbetslivsanknyts. Av Riksrevisionens fallstudier 
framgår att det finns exempel på utbildningsprogram och institutioner som 
har rutiner för att säkerställa utbildningarnas arbetslivsanknytning och 
arbetsmarknadsrelevans. Men enligt Riksrevisionens bedömning finns det 
ett generellt behov för lärosätena att utveckla och systematisera sitt arbete i 
detta avseende. 
Riksrevisionens granskning visar också att lärosätena behöver se över 
och kvalitetssäkra den arbetsmarknadsrelaterade information som blivande 
studenter får tillgång till.
3.4 Lärosätenas styrning och uppföljningMed utgångspunkt i högskolelagen och högskoleförordningen presenteras 
i detta avsnitt de bedömningsgrunder som Riksrevisionen anser är 
tillämpbara för lärosätesledningarna när det gäller styrning och uppföljning 
av lärosätenas insatser för att främja studenternas anställningsbarhet. Vidare 
redovisas Riksrevisionens operationalisering av bedömningsgrunderna 
samt iakttagelser som rör såväl uppställda mål och strategier som arbets- 
och ansvarsfördelning inom lärosätets organisation. I sammanhanget 
redovisas även hur synpunkter från studenter och avnämare tas till vara och 
hur lärosätet följer upp olika insatser som syftar till att främja studenternas 
anställningsbarhet. 

3.4.1 Mål och strategier för studenternas anställningsbarhetRegeringen har ställt krav på att samtliga lärosäten ska ta fram en 
forsknings- och utbildningsstrategi för perioden 2009–2012. När det gäller 
utbildning ska strategin ta hänsyn till studenternas och arbetsmarknadens 
efterfrågan på olika utbildningar. Den ska också innehålla en redovisning av 
lärosätets samverkan med bland annat näringslivet.69 
Enligt Riksrevisionens mening är det viktigt att mål och strategier 
förankras i organisationen och följs upp, annars är risken betydande att de 
inte får någon inverkan på verksamheten. 
Riksrevisionens operationalisering• Det bör finnas övergripande mål för studenternas anställningsbarhet 
samt strategier/handlingsplaner för hur de ska uppnås. Målen och 
strategierna bör förankras inom lärosätet och implementeringen följas 
upp.
Riksrevisionens iakttagelserEnligt Riksrevisionens enkät har 28 lärosäten övergripande mål och 
strategier för studenternas anställningsbarhet. Det motsvarar ungefär tre 
fjärdedelar av de 39 lärosäten som svarat på frågan. Av de lärosäten som har 
mål om studenternas anställningsbarhet är det dock bara hälften som följer 
upp hur man inom lärosätet arbetar för att målen ska uppnås. 
Regionala högskolor har i högre utsträckning än andra lärosäten mål 
och strategier för studenternas anställningsbarhet. Det omvända gäller 
för högskolor med konstnärlig inriktning. Enligt enkätsvaren försöker 
lärosätesledningarna som regel aktivt att förankra lärosätets mål och 
strategier. 
Tre av fyra fallstudielärosäten har tydliga mål och strategier för 
studenternas anställningsbarhet. Om än i något varierande utsträckning 
har lärosätena också i huvudsak övergripande handlingsplaner med 
relevans för studenternas anställningsbarhet. Respektive lärosätesledning 
har vidtagit aktiva åtgärder för att förankra målen och strategierna. Enligt 
vad som framkommit under fallstudierna finns emellertid brister när det 
gäller ledningens uppföljning av lärosätets mål och strategier avseende 
studenternas anställningsbarhet. 
Av Riksrevisionens fallstudier framgår att lärosätena i sin 
verksamhetsplanering på en övergripande nivå som regel knyter an till 
studenternas anställningsbarhet. Däremot ges sällan några konkreta 
uppdrag eller återrapporteringskrav om detta till underliggande nivåer. 
69 Regeringsbeslut 2007-03-15; U2007/2147/UH.

3.4.2 Uppföljning av egna insatserRegeringen betonar starkt lärosätenas autonomi. Den politiska 
detaljstyrningen av verksamhet och organisation ska minska medan 
lärosätenas frihet och självbestämmande ska öka. Samtidigt konstaterar 
regeringen att ökad autonomi väcker frågor om hur kvaliteten ska 
kontrolleras. När lärosätena får ett ökat ansvar för kvalitetsutveckling har 
staten samtidigt ett legitimt intresse att försäkra sig om att offentliga medel 
används på ett effektivt sätt och att verksamheten håller hög kvalitet.70 
I förarbetena till 1993 års högskolereform betonade regeringen att 
den eftersträvade friheten för universitet och högskolor ställer ökade 
krav på uppföljning och utvärdering av såväl forskning som utbildning. 
Vidare anfördes att universitet och högskolor har ett självklart intresse 
av att utforma ett internt fungerande system för uppföljning respektive 
utvärdering.71 
Enligt högskolelagen ska lärosätets styrelse ha inseende över högskolans 
alla angelägenheter och svara för att dess uppgifter fullgörs. För ledningen 
av verksamheten närmast under styrelsen ska varje högskola ha en rektor.72 
Högskoleförordningen anger att lärosätets styrelse inför regeringen 
ansvarar för verksamheten och ska se till att den bedrivs effektivt och enligt 
gällande rätt och de förpliktelser som följer av Sveriges medlemskap i 
Europeiska unionen, att den redovisas på ett tillförlitligt och rättvisande sätt 
samt att myndigheten hushållar väl med statens medel. 
Riksrevisionens operationalisering• Lärosätet bör systematiskt och regelbundet följa upp sina insatser för att 
främja studenternas anställningsbarhet och återföra relevant information 
till ansvariga nivåer.
Riksrevisionens iakttagelserEnligt Riksrevisionens enkät följer de flesta lärosäten upp sina mål och 
strategier inom ramen för den ordinarie verksamhetsplaneringen eller 
kvalitetsarbetet. Uppföljningen av mål och strategier sker inte sällan genom 
att lärosätena vänder sig till avnämare (studenter, alumner och arbetsgivare) 
eller använder officiell eller egen uppföljningsstatistik. Flera lärosäten lyfter 
också fram dialogen mellan befattningshavare på olika nivåer inom lärosätet 
som en viktig källa för att följa upp mål och strategier. 
På en del lärosäten har också vissa befattningshavare eller grupper fått 
i uppdrag att särskilt bevaka frågan om studenternas anställningsbarhet. 
Enligt enkätsvaren tycks dock uppföljningsinformationen generellt sett 
70 Prop. 2009/10:1, utg.omr. 16, s.121.71 Frihet för kvalitet (prop. 1992/93:1), s. 65.72 2 kap. 2 och 3 §§ högskolelagen (1992:1434). 

endast i begränsad omfattning avse lärosätets egna prestationer för att 
främja studenternas anställningsbarhet. 
Enligt Riksrevisionens enkät ingår studenternas anställningsbarhet som 
en integrerad del i kvalitetsarbetet för minst en tredjedel av lärosätena. De 
allra flesta lärosäten anger att fakultetsnämnden eller motsvarande har ett 
ansvar för studenternas anställningsbarhet. Cirka 15 lärosäten framhåller att 
det finns en ansvarskedja där ansvaret för studenternas anställningsbarhet är 
fördelat på flera nivåer – över såväl som under fakultetsnivån (motsvarande). 
Ungefär lika många lärosäten anger att ansvaret ligger på fakultetsnivå och 
därunder och nämner vare sig ledning eller styrelse i sina svar. 
När det gäller hur lärosätesledningen följer upp att innehållet och 
genomförandet i olika utbildningar svarar mot arbetsmarknadens 
behov, svarar de flesta lärosäten att detta sker genom alumn- och/
eller arbetsgivarkontakter, styrelserepresentation och gästlärare med 
mera. Inte något lärosäte uppgav att ledningen får information från 
underliggande nivåer om vilka insatser/prestationer som genomförs för att 
arbetslivsanknyta utbildningen. 
Bilden från Riksrevisionens fallstudier är att underliggande nivåer sällan 
avkrävs eller lämnar information om sina insatser för att öka studenternas 
anställningsbarhet, till exempel att arbetslivsanknyta utbildningen på olika 
sätt.
3.4.3 Uppföljning av tidigare studenterI regleringsbrevet för universitet och högskolor för 2009 finns ett mål om att 
lärosätena ska samverka med Högskoleverket för att utveckla uppföljningen 
av studenternas etablering på arbetsmarknaden efter examen.73 
Riksrevisionens operationalisering• Lärosätena bör genomföra systematiska uppföljningar av sina tidigare 
studenter. 
Riksrevisionens iakttagelserRiksrevisionens granskning visar att tre av fyra lärosäten (29 av 39) 
genomför uppföljningar på central nivå av hur det har gått för deras 
examinerade studenter. Flera lärosäten genomför även uppföljningar på 
fakultets- och/eller institutionsnivå. Ett fåtal lärosäten gör uppföljningar 
årligen eller vartannat år. Det vanligaste är att de görs vart tredje år. 
Alumnstudier är en förhållandevis ny företeelse. Flertalet av de 
lärosäten som genomför uppföljningar på central nivå har, med några 
73 Regleringsbrev för budgetåret 2009 avseende universitet och högskolor m.m. 

få undantag, genomfört dessa under den senaste tioårsperioden. 
Informationen från uppföljningarna används på olika sätt. Det kan handla 
om underlag för beslut om utveckling, revidering och avveckling av kurser 
och utbildningsprogram, information i lärosätenas interna och externa 
kommunikation, samt i marknadsföring och rekrytering av studenter. 
Lärosäten genomför även uppföljningar som underlag och självvärdering 
inför Högskoleverkets kvalitetsbedömningar. 
Av Riksrevisionens fyra fallstudielärosäten är det endast Uppsala 
universitet som gör systematiska uppföljningar av hur det har gått för deras 
studenter efter examen. Konstfack har under senare år genomfört två mer 
omfattande alumnstudier medan Högskolan Kristianstad och Luleå tekniska 
universitet inte genomför några systematiska uppföljningar. 
3.4.4 Synpunkter från studenter och avnämare 
Universitet och högskolor ska, enligt högskolelagen, samverka med det 
omgivande samhället och informera om sin verksamhet.74 Högskoleverket 
har konstaterat att lärosätenas samverkansuppgift består av tre delar. 
En av dessa är samverkan för bättre utbildning, det vill säga lärosätenas 
dialog med det omgivande samhället kring utbildningens innehåll och 
dimensionering samt studenternas omvärldskontakter i utbildningen.75 
Enligt högskolelagen är kvalitetsarbetet en gemensam angelägenhet 
för högskolornas personal och studenter, och högskolorna ska verka för att 
studenterna tar aktiv del i arbetet med att vidareutveckla utbildningen.76 
Enligt högskoleförordningen ska högskolan ge de studenter som deltar 
i eller har avslutat en kurs en möjlighet att framföra sina erfarenheter 
av och synpunkter på kursen genom en kursvärdering som anordnas 
av högskolan.77 Högskolan ska sammanställa kursvärderingarna samt 
informera om resultaten och eventuella beslut om åtgärder som föranleds av 
kursvärderingarna. Resultaten ska hållas tillgängliga för studenterna. 
Riksrevisionens operationalisering• Lärosätena bör säkerställa att studenter och avnämare på ett 
systematiskt sätt har möjlighet att lämna synpunkter på utbildningens 
innehåll och arbetslivsanknytning. 
74 1 kap. 2 § högskolelagen (1992:1434).
75 Högskoleverket 2008, Högskolan samverkar vidare. Utvecklingen 2004 – 07 (Rapport 2008:10 R), 
s. 7.76 1 kap. 4 och 4a §§ högskolelagen (1992:1434). I högskolelagen avses med högskolor både 
universitet och högskolor om inte något annat anges (1 §). 
77 1 kap. 14 § högskoleförordningen (1993:100).

Riksrevisionens iakttagelserDet är vanligt att samverkan med det omgivande samhället på många 
lärosäten sker genom att arbetslivsföreträdare finns representerade i 
utbildningarnas programråd, utbildningsråd och branschråd. Deras uppgift 
kan vara att granska kurs- och utbildningsplaner för att säkerställa att det 
finns en arbetslivsanknytning i utbildningen, och att lämna synpunkter på 
lärosätenas utbildningsutbud, såväl vad gäller innehåll som dimensionering. 
Externa ledamöter finns även i styrelser och nämnder på olika nivåer. Även 
studenter är representerade i många styrelser, nämnder och råd. 
Av Riksrevisionens fallstudier framgår att vissa utbildningsprogram 
saknar programråd med extern representation och att det ibland kan vara 
svårt att rekrytera avnämarföreträdare. I samband med Riksrevisionens 
intervjuer har det från studenthåll framförts kritik mot att kursvärderingar 
inte alltid genomförs efter avslutade kurser och att det förekommer att 
undervisningen inte motsvarar det som står i kursplanerna. 
Konstfack är ett av de lärosäten som har med frågor om 
arbetslivsanknytning i sina kursvärderingar. Där har man även gjort en 
genomgång av kursplaner för att bland annat fastställa i vilken utsträckning 
utbildningarna är yrkesförberedande och leder till att studenterna får jobb. 
3.4.5 Sammanfattande iakttagelserRiksrevisionens enkätundersökning visar att tre av fyra lärosäten 
har övergripande mål och strategier för att främja studenternas 
anställningsbarhet. Av de lärosäten som har mål om studenternas 
anställningsbarhet är det dock bara hälften som följer upp hur man inom 
lärosätet arbetar för att målen ska nås. 
Riksrevisionens fallstudier visar att det är ovanligt att ansvariga på 
olika nivåer ger särskilda uppdrag eller ställer återrapporteringskrav 
till underliggande nivåer när det gäller insatser för studenternas 
anställningsbarhet. Återrapporteringen uppåt i organisationen om vilka 
insatser som vidtas är också begränsad. 
Enligt Riksrevisionens enkätundersökning genomför tre av fyra lärosäten 
alumnuppföljningar. Granskningen pekar dock på variationer när det gäller 
hur ofta dessa uppföljningar görs och hur de används. 

4 Högskoleverket och studenternas 
anställningsbarhetHögskoleverket är regeringens myndighet för frågor som rör universitet 
och högskolor. I detta kapitel redogörs för verkets ansvar och insatser 
när det gäller studenternas anställningsbarhet. Utgångspunkt för 
Riksrevisionens bedömning är Högskoleverkets instruktion78 samt relevanta 
regeringsuppdrag från senare år. 
Underlag för iakttagelserna i kapitlet är intervjuer med företrädare för 
Högskoleverket och verkets rapporter. Dessutom redovisas vissa resultat 
från den enkätundersökning som Riksrevisionen har ställt till samtliga 
lärosäten.
4.1 Högskoleverkets insatserHögskoleverket svarar inom ramen för sin instruktion för insatser 
som på olika sätt syftar till att främja studenternas anställningsbarhet. 
Verket redovisar årligen underlag som rör dimensioneringen av den 
högre utbildningen respektive statistik över studenternas etablering på 
arbetsmarknaden. Verket genomför också fördjupade studier av olika 
aspekter på hur den högre utbildningen bedrivs, till exempel hur lärosätena 
samverkar med det omgivande samhället och hur studenternas tillgång till 
studie- och karriärvägledning ser ut. 
Av betydelse i sammanhanget är den nationella kvalitetssäkring 
som Högskoleverket svarar för samt verkets uppgift att på nationell nivå 
stimulera intresset för högre utbildning bland annat genom att stå för 
information om det samlade utbudet av högre utbildning i Sverige. 
4.2 Underlag för lärosätenas planeringI Högskoleverkets regleringsbrev under senare år ingår som ett årligen 
återkommande uppdrag att verket ska lämna underlag för lärosätenas 
planering av utbildningsutbud i relation till arbetsmarknadens 
framtida behov. Underlaget ska beskriva förändringar och trender på 
78 Förordning (2007:1293) med instruktion för Högskoleverket.

arbetsmarknaden som bör beaktas vid planering och dimensionering av 
högskoleutbildning.79 
Riksrevisionens operationalisering 
• Högskoleverket bör regelbundet lämna underlag för lärosätenas 
planering av sitt utbildningsutbud på grundnivå och avancerad nivå i 
relation till arbetsmarknadens framtida behov. 
Riksrevisionens iakttagelserHögskoleverket har sedan 2004 presenterat prognoser över 
arbetsmarknadens behov av högskoleutbildade som ett årligen 
återkommande regeringsuppdrag. 
Rapporterna speglar arbetsmarknadens behov av examinerade inom 
olika utbildningsområden. I den senaste rapporten80 pekar Högskoleverkets 
beräkningar på balans eller tämligen god balans mellan arbetsmarknadens 
efterfrågan och antalet examinerade när de som nu börjar sin utbildning 
blir färdiga. För övriga grupper finns, enligt verket, påtagliga risker för 
överrespektive underskott på examinerade om inga förändringar i 
dimensioneringen görs. 
Enligt intervjuer med företrädare för Utbildningsdepartementet är 
lärosätena den primära målgruppen för planeringsrapporterna, men 
underlaget används också inom Regeringskansliet när examensmålen för 
olika utbildningar ska fastställas. Högskoleverket har hittills inte gjort några 
systematiska undersökningar av hur lärosätena använder rapporten vid sin 
utbildningsplanering. 
Enligt Riksrevisionens bedömning har Högskoleverket i enlighet med sitt 
uppdrag redovisat förändringar och trender på arbetsmarknaden som bör 
beaktas vid planering och dimensionering av högskoleutbildning.
4.3 Studenternas etablering på arbetsmarknadenI Högskoleverkets regleringsbrev ingår som ett årligen återkommande 
uppdrag att i samverkan med lärosätena utveckla uppföljningen av 
studenternas etablering på arbetsmarknaden efter examen.81 Lärosätena 
ska, enligt regleringsbrev för universitet och högskolor, samverka med 
Högskoleverket i detta arbete.82 
79 Regleringsbrev för budgetåren 2008 och 2009 avseende Högskoleverket. 
80 Högskoleutbildningarna och arbetsmarknaden. Ett planeringsunderlag inför läsåret 2009/10 
(Rapport 2009:5 R).
81 Regleringsbrev för budgetåren 2008 och 2009 avseende Högskoleverket. 
82 Regleringsbrev för budgetåren 2008 och 2009 avseende universitet och högskolor m.m.

Riksrevisionens operationalisering• Högskoleverket bör i samverkan med samtliga lärosäten utveckla 
uppföljningen av studenternas etablering på arbetsmarknaden.
Riksrevisionens iakttagelser 
Högskoleverket har hittills publicerat fem rapporter med statistik över 
studenternas etablering på arbetsmarknaden. Den första avsåg studenter 
som examinerats läsåren 1999/2000 och 2000/2001.83 Statistiken togs 
ursprungligen fram på verkets eget initiativ men är sedan 2008 resultatet av 
ett årligen återkommande regeringsuppdrag. 
Av den rapport som redovisades 200884 framgår att 73 procent av dem 
som examinerades från grundläggande högskoleutbildning under läsåret 
2004/05 hade etablerat sig på den svenska arbetsmarknaden 2006.85 
Samtidigt är skillnaderna stora mellan olika examensgrupper. Medan läkare, 
civilingenjörer och sjuksköterskor har en hög etableringsgrad, har endast 
40 – 60 procent av examinerade humanister, samhällsvetare och naturvetare 
med generell examen etablerat sig på arbetsmarknaden ett till ett och ett 
halvt år efter examen. Även examinerade från konstnärliga utbildningar har 
en låg etableringsgrad. 
Högskoleverkets rapport visar att det även finns skillnader mellan olika 
lärosäten.86 Av lärosäten med allmän inriktning hamnar Uppsala universitet 
högst med 75,7 procent och Högskolan i Kalmar lägst med 62,3 procent. 
Vid en jämförelse av denna grupp lärosätens jämförelsetal hamnar i stället 
Stockholms universitet (1,06) och Södertörns högskola (1,06) högst 
medan Luleå tekniska universitet hamnar lägst (0,84).87 Samtidigt gäller 
att lärosäten som ligger relativt högt i etableringsgrad när det gäller en 
examenskategori kan ligga lågt när det gäller en annan. 
Enligt Högskoleverkets bedömning har relationen mellan 
utbildningarnas dimensionering och den lokala arbetsmarknaden större 
effekt på lärosätenas jämförelsetal än lärosätenas arbete med att underlätta 
och stimulera studenternas övergång från studier till arbete. I rapporten 
betonas dock att det senare är svårt att mäta.88 Vidare bedöms 
83 Den senaste rapporten (Rapport 2009:28 R) avser studenter som examinerats läsåret 2005/06.84 Etableringen på arbetsmarknaden – examinerade 2004/05 (Rapport 2008:35 R).
85 En ökning med 2 procentenheter jämfört med 2005. Andelen var 75 procent för män och 72 
procent för kvinnor. Uppdaterade siffror i verkets årsrapport för 2009 visar att graden av 
etablerade 2007 ökade till 78 procent, den högsta sedan 2003. 
86 Skillnaden i etableringstal bland samtliga 34 lärosäten som ingår i undersökningen är drygt 27 
procentenheter. Uppgifter redovisas inte för lärosäten med färre än 25 examinerade.
87 Andelen etablerade på arbetsmarknaden i förhållande till standardvärdet. Ett jämförelsetal över 
ett betyder att utfallet för lärosätet är bättre än förväntat i relation till riksgenomsnittet, medan ett 
jämförelsetal under ett betyder att utfallet är sämre. Ibid. s. 32. 
88 Ibid. s. 35.

utbildningsmixen vid lärosätet och utbildningsvolymen relativt den lokala 
arbetsmarknaden på orten vara avgörande för studenternas etablering.89 
Högskoleverket har i etableringsrapporterna hittills inte undersökt 
kvantitativa samband, det vill säga bakomliggande faktorer som kan 
förklara skillnader i etableringsstatistiken. Enligt sitt regleringsbrev ska 
Högskoleverket i samverkan med lärosätena utveckla uppföljningen 
av studenternas etablering på arbetsmarknaden. En form för detta är 
Högskoleverkets Rådgivande grupp för statistik och uppföljning där 
verket regelbundet samlar företrädare för lärosätena och SCB. I maj 2008 
anordnades dessutom en så kallad återföringskonferens.90 Enligt företrädare 
för verket som Riksrevisionen intervjuat har man inte tolkat regleringsbrevet 
som att samverkan ska ske med alla lärosäten. 
I den enkätundersökning som Riksrevisionen inom ramen för sin 
granskning har riktat till lärosätena ställdes bland annat frågor om 
Högskoleverkets uppdrag att samverka kring uppföljningen av studenternas 
etablering på arbetsmarknaden. Drygt hälften av lärosätena sade sig inte ha 
märkt av någon sådan samverkan. Samtidigt framförde många lärosäten 
att nuvarande etableringsstatistik inte ger en rättvisande bild av de egna 
studenternas anställningsbarhet. Orsaker till detta är bl.a. att studenter 
som har dubbla examina, som får stipendier eller arbete utomlands, 
eller som blir egenföretagare med låga inkomster inte syns i statistiken, 
vilket påverkar lärosätenas generella etableringsgrad. Företrädare för 
Högskoleverket betonar dock att syftet med etableringsstatistiken inte är att 
ta fram något entydigt mått på studenternas anställningsbarhet. Vidare är 
företrädare för verket medvetna om att den valda definitionen av etablerad 
på arbetsmarknaden i statistiken i sig är snäv.91 
Enligt Riksrevisionens mening har Högskoleverket utvecklat sin statistik 
av de examinerade studenternas etablering på arbetsmarknaden. Samtidigt 
kan Riksrevisionen konstatera att Högskoleverket inte samverkar med 
samtliga lärosäten när det gäller att vidareutveckla denna statistik. 
89 Ibid. s. 31.90 Högskoleverkets årsredovisning för 2008, s. 76.91 ”[Definitionen] kan kategoriseras som ’en närmast optimal övergång från utbildning till arbete’.” 
Ibid. s. 12.

4.4 Lärosätenas arbete med samverkansuppgiftenHögskoleverket ska enligt sin instruktion följa upp utbildningen, forskningen 
och det konstnärliga utvecklingsarbetet inom högskolan med beaktande 
av verksamhetens roll och sätt att fungera i förhållande till samhällets och 
arbetslivets utveckling och kompetensbehov.92 
Enligt högskolelagen ska universitet och högskolor anordna 
utbildning och forskning. I uppgifterna ingår att samverka med det 
omgivande samhället och informera om sin verksamhet samt verka för 
att forskningsresultat kommer till nytta.93 Enligt regeringen är ett syfte 
med denna samverkansuppgift att utveckla högskolans utbildning och 
forskning.94Riksrevisionens operationalisering• Högskoleverket bör inom ramen för sin uppföljning av högskolans 
utbildning undersöka lärosätenas samverkan med det omgivande 
samhället. 
Riksrevisionens iakttagelserHögskoleverket har vid två tillfällen följt upp högskolornas samverkan 
med det omgivande samhället. I den första uppföljningen som gjordes 
200495 föreslog verket att högskolans samverkansuppgift kan ses som tre 
komponenter som på olika sätt är integrerade och stöder varandra:
• samverkan för demokratiutveckling (det vill säga lärosätenas arbete med 
forskningskommunikation för folkbildning), 
• samverkan för kunskapsutveckling och tillväxt (det vill säga lärosätenas 
medverkan i kunskaps- och innovationssystemet), 
• samverkan för bättre utbildning (det vill säga lärosätenas dialog med det 
omgivande samhället kring utbildningens innehåll och dimensionering 
samt studenternas omvärldskontakter i utbildningen). 
Enligt Högskoleverket var det inte relevant att fortsätta att tala om en ”tredje 
uppgift”. En slutsats av uppföljningen var att samverkan framstod som ett 
förhållningssätt integrerat i forskning och utbildning samtidigt som verket 
lämnade rekommendationer till såväl lärosätena som statsmakterna för hur 
samverkansarbetet skulle kunna utvecklas ytterligare. 
92 4 § punkt 1 förordningen (2007:1293) med instruktion för Högskoleverket. 
93 2 § 1 kap. högskolelagen (1992:1434).
94 Prop. 1996/97:1, utg.omr. 16, s. 87.95 Högskolan samverkar (2004:38 R) samt Högskolan samverkar. Goda exempel (2005:9 R).

År 2008 redovisade Högskoleverket en uppföljning av den tidigare 
rapporten och drog då slutsatsen att samverkan med det omgivande 
samhället blivit än mer etablerad och en integrerad del av såväl utbildning 
som forskning.96 Samverkan för bättre utbildning ansåg verket vara den 
del av samverkansuppgiften som har utvecklats mest. Studenternas 
omvärldskontakter i utbildningen genom praktik och gästlärare hade ökat, 
bland annat beroende på Bolognaprocessens fokus på anställningsbarhet 
och studenternas efterfrågan. I den aktuella rapporten rekommenderade 
Högskoleverket lärosätena att• utforma strategier för hur omgivningens synpunkter på utbildningen ska 
tillvaratas på ett systematiskt sätt och ha en aktiv och medveten process 
när det gäller revidering och utveckling av nya utbildningar, 
• anta den utmaning som följer med Bolognaprocessen och anpassningen 
till den nya examensstrukturen, nämligen att sammanhängande 
praktik inte alltid ryms i utbildningarna. I stället för att erbjuda 
studenterna praktik kan lärosätena använda sig av andra former för 
studenternas omvärldskontakter, till exempel gästlärare och 
studiebesök.97 
Enligt Riksrevisionens bedömning har Högskoleverket i sina båda 
uppföljningar tagit fram relevant information om samverkan med det 
omgivande samhället för att utveckla högskoleutbildningen. Högskoleverket 
har också konkretiserat innebörden i lärosätenas samverkansuppgift. 
Som framgått tidigare (kapitel 3) har Riksrevisionen i sin granskning 
konstaterat brister när det gäller lärosätenas insatser för att främja 
studenternas anställningsbarhet. Detta talar för att högskolans samverkan 
med det omgivande samhället bör bli föremål för fortsatt utvärdering. 
4.5 Studie- och karriärvägledning inom högskolan 
Som framgått ovan ingår det i Högskoleverkets uppdrag att följa upp 
utbildningen inom högskolan med beaktande av verksamhetens roll och 
sätt att fungera i förhållande till samhällets och arbetslivets utveckling 
och kompetens. Vidare ingår det i verkets ansvar för kvalitetssäkring att 
verket ska främja arbetet vid universitet och högskolor med att förbättra 
verksamhetens kvalitet.9896 Högskoleverkets rapport Högskolan samverkar vidare (Rapport 2008:10 R).
97 Ibid. s. 8–9.98 5 och 7 §§ förordningen (2007:1293) med instruktion för Högskoleverket.

Kvalitet i högskoleutbildningen är inte enbart en fråga om utbildningens 
innehåll och genomförande. Av betydelse är även olika stödfunktioner som 
lärosätena tillhandahåller. Enligt högskoleförordningen ska studenter ges 
tillgång till studievägledning och yrkesorientering.99 Regeringen har betonat 
att studie- och yrkesvägledning av hög kvalitet är nödvändig för att tillgodose 
individens och arbetsmarknadens behov.100 
Riksrevisionens operationalisering• Inom ramen för sin uppföljning finns det skäl för Högskoleverket att 
uppmärksamma lärosätenas arbete med att tillhandahålla vägledning för 
sina studenter.
Riksrevisionens iakttagelserHögskoleverket har utvärderat högskolornas arbete med studievägledning, 
karriärvägledning och studenthälsovård.101 I rapporten utvecklas betydelsen 
för studenterna av karriärvägledning: 
• Insatser som riktar sig till presumtiva studenter genom information om 
arbetsmarknaden och arbetslivet efter en viss utbildning eller examen.
• Karriärvägledning som är integrerad i utbildningen (till exempel 
verksamhetsförlagd utbildning, projekt- och examensarbeten och 
studiebesök).
• Karriärvägledning i form av aktiviteter som direkt syftar till att stödja 
studenter som ska ge sig ut på arbetsmarknaden (till exempel 
återkoppling på ansökningshandlingar, träningsintervjuer och 
vägledande samtal, ofta bedrivna av lärosätenas arbetslivscenter).
Karriärvägledning är en relativt ny form av stöd till studenter. Av verkets 
rapport framgår att hälften av lärosätena erbjöd karriärvägledning 2007, 
vilket kan jämföras med en tredjedel 2004. 
Enligt rapporten utförs lärosätenas arbete med karriärvägledning av 
många kompetenta och engagerade personer. Samtidigt anser verket att 
lärosätesledningarnas engagemang och ansvarstagande behöver öka 
genom att de aktivt deltar vid utformning av mål och riktlinjer, säkerställer 
uppföljning, utvärdering och utvecklingsarbete samt tar ställning i fråga om 
resurser. 
99 6 kap. 3 § högskoleförordningen (1993:100).
100 Prop. 2007/08:1, utg.omr. 16, s. 123.101 Högskoleverket 2007, Studier – karriär – hälsa – en utvärdering av högskolornas arbete med 
studievägledning, karriärvägledning och studenthälsovård (Rapport 2007:24 R). Högskoleverket 
2007, Goda exempel på hur universitet och högskolor arbetar med studievägledning, 
karriärvägledning och studenthälsovård (Rapport 2007:29 R). 

Högskoleverket anser att det i dag bör ställas högre krav på stödet till 
studenterna, bland annat på grund av ökad konkurrens på arbetsmarknaden, 
inte minst för nyutexaminerade, och Bolognaprocessens fokus på 
anställningsbarhet.102 Samtidigt konstateras att det i högskoleförordningen 
saknas tydliga krav på att lärosätena ska erbjuda karriärvägledning, medan 
det däremot ställs krav på studievägledning och yrkesorientering.103 
Högskoleverket pekar i sin rapport på behovet av att utveckla och 
förändra den vägledning som lärosätena ska tillhandahålla för sina studenter 
som ett led i att främja studenternas anställningsbarhet. 
4.6 Nationell kvalitetssäkring av den högre utbildningen 
En central uppgift för Högskoleverket är att svara för nationell 
kvalitetssäkring av den högre utbildningen. Enligt instruktionen ska verket 
granska kvaliteten i högskoleutbildning, utvärdera lärosätenas kvalitetsarbete 
och följa upp resultaten av granskning och utvärdering.104 Vidare prövar 
verket ansökningar från lärosäten om examensrätt på grundnivå och på 
avancerad nivå.105 
Utgångspunkt för verkets kvalitetssäkring är de bestämmelser och 
ambitioner som statsmakterna lagt fast i högskolelagen. Av lagen framgår 
att utbildning på grundnivå och avancerad nivå bland annat ska utveckla 
studenternas beredskap att möta förändringar i arbetslivet. 
Utifrån högskolelagen har regeringen i examensordningen fastställt 
mål bland annat avseende färdigheter och förmågor med anknytning till 
anställningsbarhet. Att utbildningen är arbetslivsanknuten och främjar 
studenternas anställningsbarhet är således en viktig kvalitetsaspekt för den 
högre utbildningen. 
I Högskoleverkets regleringsbrev anges att verket årligen till 
Utbildningsdepartementet ska redovisa en sammanfattning och analys av 
genomförda kvalitetsutvärderingar. I denna ska bland annat redovisas hur 
avnämares synpunkter har beaktats i utvärderingarna.106 
102 Ibid. s. 55. 
103 Ibid. s. 52–53.104 2 § 1 – 3 förordningen (2007:1293) med instruktion för Högskoleverket. 
105 1 kap. 11 § högskolelagen (1992:1434). Från och med 2010-01-01 är det enligt 1 kap. 12 § 
högskolelagen (1992:1434) Högskoleverket som beslutar om tillstånd att utfärda examina. 6 kap. 
25 § högskoleförordningen (1993:100).
106 Regleringsbrev för Högskoleverket för budgetåret 2009.

Riksrevisionens operationalisering• Studenternas anställningsbarhet och utbildningarnas 
arbetslivsanknytning bör ingå i Högskoleverkets kvalitetssäkring av den 
högre utbildningen. 
Riksrevisionens iakttagelserEnligt företrädare för Högskoleverket har frågor om anställningsbarhet 
och arbetslivsanknytning inte utgjort något tydligt fokus i 
kvalitetsutvärderingarna av ämnen och utbildningar eller i granskningarna 
av lärosätenas kvalitetsarbete under åren 2001–2007. I den 
utvärderingsomgång som inleddes 2007 var nyckeltal för generella examina 
och yrkesexamina ett viktigt inslag. Inget av de nyckeltal som användes hade 
emellertid någon direkt koppling till studenternas anställningsbarhet eller 
arbetslivsanknytningen i utbildningen. 
I den årliga rapporteringen till regeringen rörande 
kvalitetsutvärderingarna har verket redovisat sammansättningen av verkets 
bedömargrupper i termer av ämnessakkunniga, studenter och avnämar- 
eller yrkesföreträdare samt hur detta bidragit till ett avnämarperspektiv 
på utvärderade utbildningar.107 I 2009 års rapport saknas dock en 
redovisning av hur relevanta arbetsgivares och berörda yrkesorganisationers 
synpunkter har beaktats i Högskoleverkets utvärderingar under året. Dock 
framgår att 8 av 45 bedömare som Högskoleverket utsåg under 2008 var 
yrkeslivsföreträdare samt att de deltog i ett antal av utvärderingarna.108 
Högskoleverket erhöll i mars 2009 ett regeringsuppdrag att föreslå 
ett nytt system för kvalitetsutvärdering av högskoleutbildningar.109 
I september 2009 presenterade Högskoleverket sitt förslag till nytt system 
för kvalitetsutvärdering.110 I enlighet med regeringens direktiv föreslår 
Högskoleverket att utvärderingscykeln förkortats från sex till fyra år samt att 
fokus ska läggas på utbildningarnas resultat snarare än på förutsättningar 
och processer. Vidare förutser regeringen att utvärderingarna ska kunna ge 
underlag för statsmakternas beslut om fördelning av resurser till högskolans 
grundutbildning.111 Förslaget bereds för närvarande inom Regeringskansliet.
107 De två senaste i denna serie är Hur har det gått? Högskoleverkets kvalitetsgranskningar 
år 2007 (Rapport 2008:17 R) och Hur har det gått? En sammanställning av Högskoleverkets 
utvärderingsverksamhet 2008 (Rapport 2009:13 R). 
108 Ibid. s. 11. 
109 Regeringsbeslut U2009/1444/UH.
110 Högskoleverket 2009 Kvalitetsutvärdering för lärande. Högskoleverkets förslag till nya 
kvalitetsutvärderingar för högskoleutbildningar (Rapport 2009:25 R). 
111 Ibid. s. 5. Arbetet har bedrivits i samarbete med lärosätena, Sveriges universitets- och 
högskoleförbund (SUHF), Sveriges förenade studentkårer (SFS) och Utbildningsdepartementet. 

I rapporten konstaterar verket att Bolognaprocessen och de nya 
examensmålen innebär att kompetenser, generiska förmågor och 
anställningsbarhet och samhällsrelevans har blivit nyckelbegrepp för 
den högre utbildningen, tillsammans med vetenskaplighet och bildning. 
I rapporten betonas att en av högskolans främsta uppgifter är att 
förbereda studenter inför arbetsmarknaden. Verket menar samtidigt att 
kunskapsutveckling, etik och kultur inte får skiljas från varandra, eftersom 
den högre utbildningen inte bara ska utbilda yrkesutövare utan också 
medborgare. 
De nya utvärderingarna ska bygga på 2007 års examensordning. 
Huvudfrågan är om och hur väl utbildningarna säkerställer att studenterna 
når målen i högskoleförordningens examensbeskrivningar. Grunden för 
det nya systemet är att kvalitet ska bedömas i termer av lärandemål och 
examination, läranderesultat samt studenternas erfarenheter och inflytande. 
Studenternas anställningsbarhet avses ingå i bedömningsgrunderna 
när det gäller såväl lärandemål och examination som studenternas 
erfarenheter. I verkets rapport till regeringen framgår dock inte vilka konkreta 
bedömningskriterier som ska användas i det föreslagna systemet. 
I rapporten framhålls att viktiga syften med förslaget bland annat är att 
utvärderingarna ska kunna bidra med tydlig information till studenterna 
och stimulera en förbättrad koppling mellan utbildningarna och deras 
användbarhet för både studenter och arbetsmarknad. En målsättning för de 
nya kvalitetsutvärderingarna är således att de bland annat ska stimulera den 
högre utbildningens koppling till arbetsmarknaden. 
I den enkätundersökning som Riksrevisionen inom ramen för sin 
granskning riktat till lärosätena ställdes bland annat frågan om studenternas 
anställningsbarhet bör fokuseras i Högskoleverkets kvalitetsgranskningar. En 
majoritet av lärosätena anser att studenternas anställningsbarhet bör vara 
en av flera kvalitetsindikatorer i Högskoleverkets granskning av kvaliteten i 
den högre utbildningen. 
Sammanfattningsvis visar Riksrevisionens granskning att 
Högskoleverket inte fokuserat studenternas anställningsbarhet eller 
utbildningarnas arbetslivsanknytning i sina granskningar av lärosätenas 
kvalitetsarbete. Detsamma gäller för verkets examensrättsprövningar. 
Högskoleverkets kvalitetsutvärderingar har berört frågan om studenternas 
anställningsbarhet när det gäller yrkesutbildningar men inte när det gäller 
generella utbildningar. 
I Högskoleverkets förslag till nytt kvalitetsutvärderingssystem ges 
studenternas anställningsbarhet en framträdande plats. Av rapporten 
till regeringen framgår dock inte vilka konkreta kriterier som ska 
användas för att bedöma utbildningars kvalitet i termer av studenternas 
anställningsbarhet. 

4.7 Information om högskoleutbildningEnligt Högskoleverkets instruktion har verket ett ansvar för att stimulera 
intresset för högskoleutbildning, svara för information om verksamheten 
och det samlade utbudet av utbildning vid universitet och högskolor 
samt ge information i syfte att främja en korrekt värdering av svensk 
högskoleutbildning och svenska högskoleexamina.112 
I verkets regleringsbrev för 2008 konkretiserades detta uppdrag genom 
ett mål om att tillhandahålla övergripande och neutral information om 
högskolestudier för att möjliggöra en bred rekrytering till universitet och 
högskolor.113 
Ett vanligt motiv för högre studier är att studenten vill stärka sin 
anställningsbarhet. Exempelvis framgår av en enkätundersökning från 
2007 som Högskoleverket genomfört att drygt 80 procent av dem som 
påbörjar högre studier gör det för att förbättra sina möjligheter på 
arbetsmarknaden.114 För att studenterna ska kunna fatta rationella beslut 
utifrån denna målsättning krävs, enligt Riksrevisionens mening, att de 
har tillgång till objektiv information om olika utbildningars koppling till 
arbetsmarknadens behov. 
Riksrevisionens operationalisering 
• Högskoleverket bör bidra till att blivande studenter har tillgång till saklig 
och kvalitetssäkrad information om utbildningars arbetslivsanknytning 
och framtida arbetsmarknad. 
Riksrevisionens iakttagelser 
Centralt för Högskoleverkets insats när det gäller informationsuppdraget 
är webbportalen studera.nu.115 Syftet med den är, enligt Riksrevisionens 
intervjuer med företrädare för Högskoleverket, att ge en helhetsbild och 
möjlighet för den studieintresserade att jämföra utbildningar och högskolor. 
För att förbättra arbetsmarknadsanknytningen på studera.nu har verket bland 
annat inrättat en så kallad framtidspanel som var tredje vecka svarar på 
frågor som berör studier och arbetsmarknad.116 
112 9 § förordningen (2007:1293) med instruktion för Högskoleverket.
113 Regleringsbrev för Högskolverket för budgetåret 2008. 
114 Högskoleverket (2007) Studentspegeln 2007 (Rapport 2007:20 R). 
115 studera.nu är Högskoleverkets och VHS:s portal för utbildningsinformation och riktar sig i första 
hand till presumtiva studenter. I styrgruppen ingår även representanter för SUHF och SFS. 
Portalen har drygt 300 000 besökare per månad. 
116 Panelen består av representanter för bl.a. SFS, SACO, TCO, SKL och Svenskt Näringsliv. 
Högskoleverkets årsredovisning för 2008, s. 54.

Riksrevisionen har som redovisats i kapitel 3 inom ramen för sin 
granskning undersökt den arbetsmarknadsrelaterade information som 
studenterna får via studera.nu och lärosätenas webbplatser.117 Riksrevisionens 
undersökning visar att den information som studenterna kan hitta 
om utbildningars arbetslivsanknytning och framtida arbetsmarknad 
på lärosätenas webbsidor varierar mellan olika ämnesområden och 
utbildningsprogram. Exempelvis får den som vill studera till civilingenjör 
oftare svar på sina frågor än den som är intresserad av till exempel historia 
eller litteraturvetenskap. 
Det är av stor vikt för Högskoleverket att alla uppgifter som läggs ut 
på studera.nu har någon form av kvalitetsstämpel. Verket har av detta skäl 
avvisat förslag om att låta lärosäten lägga in till exempel egna etableringstal 
på portalen. Verket har tidigare lagt ut studentsammanfattningar av verkets 
kvalitetsutvärderingar på webbportalen, vilket dock visat sig vara svårt 
eftersom kvalitetsutvärderingarna i sig, enligt samma företrädare, inte är 
studentanpassade. 
Enligt företrädare för Högskoleverket ingår det inte i verkets 
informationsuppdrag att ta initiativ till att standardisera och kvalitetssäkra 
den information som studenterna möter när de länkas vidare från
studera.nu till lärosätenas webbplatser. 
117 Undersökningen Kommer jag att få jobb? redovisas som bilaga i pdfformat och är tillgänglig på 
www.riksrevisionen.se.

5 Regeringen och studenternas 
anställningsbarhetI detta kapitel redovisas regeringens styrning av universitet och högskolor 
samt Högskoleverket i perspektiv av de övergripande målen för studenternas 
anställningsbarhet. Utgångspunkt är det ansvar för regeringen som följer 
av regeringsformen och lagen om statsbudgeten samt de bestämmelser 
för den högre utbildningen som lagts fast i högskolelagen. I kapitlet 
fokuseras framför allt högskolans samverkan med det omgivande samhället, 
examensmålen för högskoleutbildningen, Högskoleverkets roll och uppgifter 
samt regeringens rapportering till riksdagen.
5.1 Regeringens ansvarRegeringen styr riket och är ansvarig inför riksdagen.118 Grundläggande 
för regeringens styrning av högskolan är högskolelagen (1992:1434). 
Den beslutades av riksdagen som ett led i 1993 års högskolereform. 
I högskolelagen har riksdagen angett övergripande bestämmelser för 
universitet och högskolor (se avsnitt 3.1). Lärosätena ska bland annat 
formulera kursmål som överensstämmer med examensordningens krav 
samt bedriva utbildning på grundnivå och avancerad nivå i enlighet med 
dessa mål. 
Inom ramen för högskolelagen har regeringen ansvar och befogenheter 
att på olika sätt styra universitet och högskolor och andra myndigheter inom 
högskolesektorn. Ett viktigt styrinstrument för regeringen är att meddela 
föreskrifter för universitet och högskolor. Det görs i första hand genom 
högskoleförordningen (1993:100), som i sak motsvarar andra statliga 
myndigheters instruktion. En viktig uppgift för regeringen är att meddela 
föreskrifter om examina på grundnivå och avancerad nivå så att de svarar 
mot de krav som ställs i högskolelagen. Vidare har regeringen möjlighet att 
inom den årliga styrningen i regleringsbrev ge uttryck för prioriteringar och 
förtydliganden.
118 1 kap. 6 § regeringsformen.

Enligt lagen (1996:1059) om statsbudgeten är regeringen 
redovisningsskyldig inför riksdagen. Redovisningen ska ge en rättvisande 
bild av verksamheten, det ekonomiska resultatet och ställningen samt 
förvaltning av statens medel och övriga tillgångar.119 Regeringens 
rapportering till riksdagen bör motsvara de krav på transparent och 
tillförlitlig information om insatser och utfall som anges i lagen. 
5.2 Samverkan med det omgivande samhälletRiksdagen har fastställt att staten som huvudman ska anordna högskolor 
för utbildning som vilar på vetenskaplig eller konstnärlig grund samt på 
beprövad erfarenhet. Riksdagen har även fastställt att det i lärosätenas 
uppgift ska ingå att samverka med det omgivande samhället och informera 
om sin verksamhet, den så kallade samverkansuppgiften.120 
Nuvarande bestämmelser om högskolans samverkansuppgift infördes 
den 1 januari 1997 genom ett förtydligande i högskolelagen.121 Ändringen 
föregicks av att regeringen till högskolans två huvuduppgifter utbildning 
och forskning ville tillföra en tredje uppgift. Med detta avsåg regeringen 
högskolans samarbete med näringsliv, arbetsgivare, fackliga organisationer 
och övriga delar av samhället. Regeringen menade att uppgiften borde 
omfatta122 
• spridning av forskningsinformation 
• samverkan med det omgivande samhället för att utveckla högskolans 
utbildning och forskning 
• att högskolan ska vara till direkt nytta för allmänheten 
Som skäl för regeringens förslag angavs att lärosätenas kontakter med 
det övriga samhället borde öka och fördjupas och att kraven på lärosätena 
därför borde skärpas. Vidare gjordes bedömningen att högskolan måste 
spela en betydligt större roll både som förmedlare av kunskap och som 
mottagare av erfarenheter och problem utifrån. Som motiv anfördes även 
att utbildningens inriktning och innehåll skulle utvecklas med mycket god 
kännedom om de krav, önskemål och kunskaper som finns inom samhälle 
och näringsliv. 
119 44 – 45 §§ lagen (1996:1059) om statsbudgeten.
120 1 kap. 2 § högskolelagen (1992:1434).
121 Genom lagen (1996:1392) om ändring i högskolelagen (1992:1434) ändrades 1 kap. 2 § 
(prop. 1996/97:1, utg.omr. 16, bet. 1996/97:UbU1, rskr. 1996/97:100). 
122 Prop. 1996/97:1, utg.omr. 16, s. 87. 

Regeringen betonade att det för det ändamålet är viktigt att utveckla 
goda former för högskolans kontakter med det omgivande samhället så 
att dessa kan ske på ett väl strukturerat sätt.123 Regeringen betonade även 
att uppgiften skulle genomföras inom ramen för högskolans ordinarie 
resurser. Enligt regeringen underlättar samarbete med det övriga arbetslivet 
studenternas förberedelser för arbetslivet och förutsättningarna för företagen 
att rekrytera personer med adekvat utbildning.124 
I sin beredning av regeringens förslag att tydliggöra 
samverkansuppgiften konstaterade riksdagens utbildningsutskott att 
förslaget var angeläget att genomföra, eftersom det dittills inte funnits 
någon uppgift som uttryckligen föreskrev samverkan med övriga 
samhällssektorer.125 Några år senare noterade utskottet att regeringen i 
propositioner och regleringsbrev i stället för ”högskolans tredje uppgift” 
använder benämningen ”samverkan med det omgivande samhället”. 
Som tidigare nämnts (avsnitt 4.4) har Högskoleverket föreslagit 
att samverkansuppgiften kan ses som tre komponenter. En av dessa är 
samverkan för bättre utbildning, det vill säga lärosätenas dialog med det 
omgivande samhället kring utbildningens innehåll och dimensionering samt 
studenternas omvärldskontakter i utbildningen. 
Riksrevisionens operationalisering 
• Regeringen bör främja lärosätenas dialog med det omgivande samhället 
kring utbildningens innehåll och dimensionering samt studenternas 
omvärldskontakter i utbildningen.
Riksrevisionens iakttagelser 
Regeringen har uppdragit åt lärosätena att vart fjärde år, med början 2003, 
redovisa hur de samverkar med det omgivande samhället.126 
I årsredovisningen för 2007 skulle lärosätena bland annat återrapportera 
hur de har utformat sina utbildningar i samverkan med arbetslivet för att 
tillgodose såväl studenternas efterfrågan som arbetsmarknadens behov. 
Riksrevisionens genomgång av lärosätenas årsredovisningar för 2007 
visar att det finns betydande variationer i omfattningen och konkretiseringen 
av deras redovisning om samverkan med arbetslivet. Företrädare för 
Regeringskansliet (Utbildningsdepartementet) som Riksrevisionen har 
intervjuat instämmer i detta och menar att det är svårt att göra jämförelser 
mellan olika lärosäten. 
123 Prop. 1996/97:1, utg.omr. 16, s. 47. 
124 Prop. 1996/97:1, utg.omr. 16, s. 88. 
125 Utbildningsutskottets betänkande 1996/97:UbU1. 
126 Regleringsbrev för budgetåren 2003 och 2007 avseende universitet och högskolor m.m. 

Högskoleverket har på eget initiativ i rapporter från 2004 respektive 
2008 följt upp lärosätenas samverkan med det omgivande samhället. 
Uppföljningarna visar att samverkan har blivit en mer etablerad och 
integrerad del av såväl lärosätenas utbildning som forskning.127 
Lärosätena fick av regeringen i uppdrag att under 1999 redovisa 
handlingsprogram för samverkan med det omgivande samhället. På 
denna punkt har regeringen återkommit och ställt krav att lärosätena bör 
ha strategier och handlingsprogram för samverkan med det omgivande 
samhället och integrera dessa i utbildning och forskning.128 
Riksrevisionens fallstudier av fyra lärosäten visar att den policy för 
samverkan med det omgivande samhället som dessa har tagit fram ofta 
är övergripande och förefaller ha svag intern förankring. Det saknas bland 
annat en tydlig uppdelning mellan samverkansuppgiftens olika delar och 
en arbets- och ansvarsfördelning för arbetet. Vidare är kopplingen mellan 
samverkanspolicyn och övriga lärosätesgemensamma styrdokument ofta 
oklar.
5.3 Mål för utbildning på grundnivå och avancerad nivå 
Riksdagen har beslutat att utbildning på grundnivå bland annat ska utveckla 
studenternas beredskap att möta förändringar i arbetslivet.129 För utbildning 
på avancerad nivå har riksdagen, utöver vad som gäller för utbildning på 
grundnivå, beslutat att denna ska utveckla studenternas förutsättningar 
för yrkesverksamhet som ställer stora krav på självständighet eller för 
forsknings- och utvecklingsarbete.130 
Enligt högskolelagen ska regeringen meddela föreskrifter om vilka 
examina som får avläggas och på vilken nivå de ska avläggas.131 Av 
högskolelagen framgår att regeringen beslutar om vid vilka lärosäten som 
examina på grundnivå och avancerad nivå får avläggas. Regeringen får 
meddela föreskrifter om att annan myndighet får besluta i dessa frågor. 
127 Högskoleverket 2008, Högskolan samverkar vidare. Utvecklingen 2004 – 07 
(Rapport 2008:10 R). 
128 Prop. 2000/01:1, utg.omr. 16, 46.129 1 kap. 8 § högskolelagen (1992:1434). Därutöver ska utbildning på grundnivå utveckla 
studenternas förmåga att göra självständiga och kritiska bedömningar, samt förmåga att 
självständigt urskilja, formulera och lösa problem. Inom det område som utbildningen avser 
ska studenterna, utöver kunskaper och färdigheter, utveckla förmåga att söka och värdera 
kunskap på vetenskaplig nivå, följa kunskapsutvecklingen och utbyta kunskaper även med 
personer utan specialkunskaper inom området. 
130 1 kap. 9 § högskolelagen (1992:1434). Därutöver ska utbildning på avancerad nivå ytterligare 
utveckla studenternas förmåga att självständigt integrera och använda kunskaper, samt utveckla 
studenternas förmåga att hantera komplexa företeelser, frågeställningar och situationer. 
131 1 kap. 10 a § högskolelagen (1992:1434).

Tillstånd att utfärda examina får lämnas bara om utbildningen uppfyller 
de krav som ställs i högskolelagen och i förordningsbestämmelser.132 
Regeringen har till Högskoleverket delegerat rätten att besluta om vid vilka 
lärosäten som varje examen på grundnivå och avancerad nivå får avläggas.133 
Regeringen har vidare beslutat att det för varje kurs ska finnas 
en kursplan med bland annat mål för kursen (kursmål) och för 
utbildningsprogram en utbildningsplan i vilken kurserna anges.134 
I förarbetena till högskolelagen konstaterar regeringen att förväntade 
studieresultat är ett centralt begrepp inom högskolepedagogiken och 
ett nyckelbegrepp inom Bolognaprocessen.135 Begreppet förväntade 
studieresultat används på alla nivåer, från de nivåbeskrivningar som 
fastslagits inom ramen för Bolognasamarbetet ned till enskilda kurser. 
Den grundläggande principen är att kurs- och utbildningsplanering ska ske 
utifrån de kunskaper som studenterna förväntas ha tillägnat sig vid slutet av 
kursen eller utbildningen. 
Mot denna bakgrund är det enligt Riksrevisionens bedömning viktigt att 
kurs- och utbildningsmål inte bara formuleras i enlighet med överordnade 
bestämmelser och mål i högskolelag och examensordning, utan också att de 
i praktiken blir styrande för utbildningens inriktning och hur den examineras. 
Enligt Riksrevisionens mening är detta en central aspekt för regeringen att 
följa upp. 
Riksrevisionens operationalisering 
• Regeringen bör genom examensmålen i högskoleförordningen ange vad 
som krävs för att uppfylla högskolelagens bestämmelser. 
Riksrevisionens iakttagelser 
I samband med införandet av den nya utbildnings- och examensstrukturen 
den 1 januari 2007 har regeringen beslutat om vilka examina som får 
avläggas på grundnivå, avancerad nivå och forskarnivå och vilka krav som 
ska uppfyllas för respektive examen.136 För generella examina, konstnärliga 
examina samt yrkesexamina på grundnivå respektive avancerad nivå har 
regeringen beslutat om nationella examensmål. Målen avser kunskap 
och förståelse, färdighet och förmåga samt värderingsförmåga och 
förhållningssätt.137 
132 1 kap. 11 § högskolelagen (1992:1434). Från och med 2010-01-01 är det enligt 1 kap. 12 § 
högskolelagen (1992:1434) Högskoleverket som beslutar om tillstånd att utfärda examina.
133 6 kap. 25 § högskoleförordningen (1993:100).
134 6 kap. 14 – 17 §§ högskoleförordningen (1993:100). 
135 Ny värld – ny högskola (prop. 2004/05:162), s. 93.136 Bilaga 2 (examensordning) till högskoleförordningen (1993:100).
137 Dessa infördes som en följd av Sveriges deltagande i Bolognaprocessen och innebär att 
examensmålen för en viss utbildning är desamma för alla lärosäten i landet som ger den 
utbildningen, något som inte var fallet tidigare för generella examina men för yrkesexamina. 

När det gäller i vilken utsträckning målen i examensbeskrivningarna 
överensstämmer med högskolelagens bestämmelser för vad som 
karaktäriserar utbildningarna på grundnivå och avancerad nivå kan 
Riksrevisionen konstatera att det för två av de vanligaste examina inom det 
svenska högskolesystemet, kandidatexamen (grundnivå) och masterexamen 
(avancerad nivå), finns mål med koppling till studenternas framtida 
yrkesverksamhet. 
För kandidatexamen ska studenten visa sådan färdighet som fordras 
för att självständigt arbeta inom det område som utbildningen avser 
(färdighet och förmåga), samt visa förmåga att identifiera sitt behov av 
ytterligare kunskap och att utveckla sin kompetens (värderingsförmåga och 
förhållningssätt). För masterexamen ska studenten visa sådan färdighet 
som fordras för att delta i forsknings- och utvecklingsarbete eller för 
att självständigt arbeta i annan kvalificerad verksamhet (färdighet och 
förmåga), samt visa förmåga att identifiera sitt behov av ytterligare kunskap 
och att ta ansvar för sin kunskapsutveckling (värderingsförmåga och 
förhållningssätt). Högskolelagens bestämmelser och högskoleförordningens 
examensbeskrivningar med examensmål innebär således att det ställs 
krav på att det ska finnas någon form av arbetslivsanknytning för generella 
examina på grundnivå och på avancerad nivå. Riksrevisionen kan också 
notera att beredningsarbetet varit omfattande och att förslagen till nya 
examensbeskrivningar remitterades till ett stort antal berörda innan de 
fastställdes.138 
Regeringens beslut om nya examensbeskrivningar fattades den 24 juni 
2006. Ändringen i högskoleförordningen trädde i kraft den 1 januari 2007 
och innebar att de nya examensmålen skulle tillämpas redan från den 1 juli 
2007. Tiden för lärosätena att revidera sina kurs- och utbildningsplaner och 
utveckla egna kursmål var således begränsad. Enligt en uppföljningsrapport 
har dock alla lärosäten lyckats ta fram kursmål för samtliga sina kurser.139 
I samband med Riksrevisionens fallstudier vid fyra lärosäten har 
det framkommit att lärosätenas arbete med att införa nya kursmål varit 
tidskrävande och svårt men även upplevts som nyttigt. Många lärare och 
ledningsansvariga som Riksrevisionen har intervjuat anser att processen 
har genomförts under stark tidspress och att det återstår en hel del arbete 
innan utbildningarnas innehåll överensstämmer med kursmålen. Vidare har 
det påtalats en viss osäkerhet kring hur de nya kursmålen ska examineras. 
Även studentrepresentanter som Riksrevisionen intervjuat har framfört att 
innehållet i en del kurser inte överensstämmer med kursmålen.
138 Prop. 2004/05:162, s. 24 f.
139 Bologna Process Stocktaking Report 2009. Bologna Followup Group. April 2009. S. 118.

Regeringen har hittills inte följt upp hur utbildningens innehåll och 
examination överensstämmer med examensmålen. I Högskoleverkets 
förslag till nytt kvalitetssäkringssystem, som för närvarande bereds 
inom Regeringskansliet, föreslås emellertid att huvudfrågan ska vara 
om och hur väl utbildningarna säkerställer att studenterna når målen i 
högskoleförordningens examensbeskrivningar (se avsnitt 4.6). 
En viktig kvalitetsindikator i det föreslagna systemet avser bedömning 
om utbildningarna är planerade så att deras kursmål täcker samtliga 
kunskapsformer i de nationella examensbeskrivningarna och att de 
examineras på rätt sätt. 
Riksrevisionen gör, mot bakgrund av ovanstående, bedömningen att 
regeringen genom examensmålen i examensbeskrivningarna har angett vad 
som krävs för att uppfylla högskolelagens bestämmelser med avseende på 
vad som ska karaktärisera utbildning på grundnivå och avancerad nivå. 
5.4 Regeringens styrning av HögskoleverketRegeringens styrning av Högskoleverket sker genom verkets instruktion, 
genom uppdrag och återrapporteringskrav i regleringsbrev samt 
genom särskilda uppdrag som verket får utöver vad som framgår av 
regleringsbrevet. 
Högskoleverket ska i årsredovisningen redovisa och kommentera 
sin verksamhet i förhållande till de uppgifter som framgår av verkets 
instruktion. Årsredovisningen ska ge regeringen underlag att följa upp 
Högskoleverkets verksamhet. Regeringen följer även upp redovisningen 
i bland annat den myndighetsdialog som sker mellan Regeringskansliet 
(Utbildningsdepartementet) och Högskoleverket. 
Riksrevisionens operationalisering• Regeringen bör i sin styrning och uppföljning bevaka Högskoleverkets 
insatser för att främja studenternas anställningsbarhet. 
Riksrevisionens iakttagelserFöreträdare för Regeringskansliet (Utbildningsdepartementet) som 
Riksrevisionen har intervjuat menar att den återrapportering som lämnas i 
myndigheternas årsredovisningar inte är användbar för just detta ändamål, 
eftersom omfattningen och konkretiseringsgraden i årsredovisningarna 
varierar. För att följa upp aktuella frågor som regeringen bedömer inte kan 
vänta till nästa regleringsbrev, ges Högskoleverket under löpande budgetår 
ibland särskilda uppdrag. Under 2009 har dessa bland annat avsett ett nytt 
kvalitetssäkringssystem samt olika vårdutbildningar. 

Högskoleverket hade i sitt regleringsbrev fram till och med budgetåret 
2008 ett mål om att den högre utbildningen ska svara mot studenternas 
efterfrågan och arbetsmarknadens behov. Detta mål togs dock bort i 
samband med regleringsbrevet för 2009 och det har inte ersatts med ett 
motsvarande mål i Högskoleverkets instruktion. 
Riksrevisionen konstaterar att regeringen har följt upp hur 
Högskoleverket arbetar för att, i enlighet med i sin instruktion, bidra till att 
främja studenternas anställningsbarhet. Detta har skett genom bland annat 
det årliga uppdrag och återrapporteringskrav som finns i regleringsbrevet att 
verket i samverkan med universitet och högskolor ska utveckla uppföljningen 
av studenternas etablering på arbetsmarknaden. 
5.5 Regeringens rapportering till riksdagenRegeringen styr riket och är ansvarig inför riksdagen.140 Regeringen ska 
för riksdagen redovisa mål och vilka resultat som uppnåtts inom olika 
verksamhetsområden.141 
Riksdagen har uttalat att målen för den statliga verksamheten bör göras 
mätbara och uppföljningsbara så att det blir meningsfullt att ställa dessa 
i relation till kostnaderna.142 Vidare har riksdagen betonat att regeringens 
resultatredovisningar bör göras med utgångspunkt i målen för verksamheten 
och ge möjlighet att bedöma i vilken utsträckning målen har uppnåtts.143 
För utgiftsområdet144 fastställs mål och regler i lagar och andra 
författningar. För universitet och högskolor gäller i första hand högskolelagen 
(1992:1434) och högskoleförordningen (1993:100). Av högskolelagen framgår 
att lärosätena ska samverka med det omgivande samhället och informera 
om sin verksamhet. I samverkansuppgiften ingår att lärosätena ska föra 
en dialog med det omgivande samhället kring utbildningens innehåll och 
dimensionering samt svara för studenternas omvärldskontakter under 
utbildningen.145 I högskolelagen anges också bestämmelser för vad som ska 
karaktärisera utbildning på grundnivå och avancerad nivå, bland annat att 
utbildningen ska utveckla studenternas beredskap att möta förändringar i 
arbetslivet. Av högskoleförordningen (bilaga 2, examensordningen) framgår 
mål för examina på olika nivåer.
140 1 kap. 6 § regeringsformen (1974:152).
141 2 § lagen (1996:1059) om statsbudgeten.
142 Bet. 1999/2000:FiU13, rskr. 106. 
143 Bet. 2000/01:UbU1, s. 47. 
144 Utgiftsområde 16, utbildning och universitetsforskning.
145 Detta framgår av Högskoleverkets rapport 2004:38 R, s. 7. Se avsnitt 4.4.

För verksamhetsområdet högskoleverksamhet har regeringen 
återkommande betonat målet att kvaliteten och den internationella 
konkurrenskraften ska öka inom högre utbildning och forskning. Regeringen 
har också betonat att den högre utbildningen ska svara mot studenternas 
efterfrågan och även mot arbetsmarknadens behov.146 
Regeringen har i budgetpropositioner betonat att man ser positivt på att 
lärosätenas samverkan med det omgivande samhället har utvecklats. Enligt 
regeringens mening är ett tidigare inträde på arbetsmarknaden lönsamt 
såväl för individer som för samhällsekonomin. Samtidigt konstaterar 
regeringen att genomströmningstakten i den högre utbildningen behöver 
öka.147 
Regeringen har vidare betonat att en bra matchning mellan utbildning 
och arbetsmarknad är en viktig förutsättning för regeringens politik för 
tillväxt och sysselsättning, och att studie- och yrkesvägledning av hög kvalitet 
är nödvändig för att tillgodose såväl individens som arbetsmarknadens 
behov. Regeringen har även konstaterat att eftersom det innebär en stor 
investering i både tid och pengar såväl för individen som för samhället 
att studera på högskolan, måste såväl den sökande som företrädare för 
arbetsliv och andra intressenter kunna ställa höga krav på information om 
utbildningarnas innehåll och arbetsmarknad.148 Regeringen har betonat 
att ett centralt syfte med högskoleutbildning är att den ska leda till ett i 
förhållande till utbildningen relevant arbete.149 
Regeringens redovisning till riksdagen om resultatet av de insatser som 
har genomförts för att främja studenternas anställningsbarhet har i första 
hand tagit upp studenternas etablering på arbetsmarknaden efter examen. 
Mot bakgrund av Högskoleverkets etableringsstatistik bedömer regeringen 
att etableringen generellt fortsätter att vara god. Samtidigt framgår att 
examinerade med konstnärlig, historiskfilosofisk och språklig inriktning har 
en relativt låg etableringsgrad.150 
Riksrevisionen har inte funnit att regeringen i sin rapportering till 
riksdagen tar upp hur utbildningens innehåll och genomförande relaterar 
till riksdagens bestämmelser om att högskolan ska samverka med det 
omgivande samhället. Regeringen rapporterar i budgetpropositionen för 
2009 endast mer allmänt att allt fler utbildningar utformas i samverkan med 
arbetslivet. 
146 Målen gällde för bland annat Högskoleverket och universitet och högskolor till och med 
regleringsbrevet för budgetåret 2008. 
147 Prop. 2008/09:1, utg.omr. 16, s. 88.148 Prop. 2007/08:1, utg.omr. 16, s. 123. 
149 Prop. 2006/07:1, utg.omr. 16, s. 148.150 Prop. 2009/10:1, utg. omr. 16, s. 118.

Vidare noterar regeringen att samverkan har blivit alltmer omfattande 
och att den utgör en mer integrerad del i verksamheten.151 Regeringen 
lyfter dock inte fram att det enligt Högskoleverkets rapport152 är samverkan 
för bättre utbildning (studenternas omvärldskontakter i utbildningen), 
som är den del av samverkansuppgiften som har utvecklats mest. 
Det hänger, enligt Högskoleverket, samman med Bolognaprocessens 
fokus på anställningsbarhet, men också med att den definition av 
samverkansuppgiften som Högskoleverket har gjort, har bidragit till ett ökat 
erfarenhetsutbyte mellan lärosätena i detta avseende. 
Sammanfattningsvis finner Riksrevisionen att regeringens 
återrapportering till riksdagen rörande resultat av lärosätenas insatser för att 
främja studenternas anställningsbarhet hittills varit begränsad.
151 Prop. 2008/09:1, utg. omr. 16, s. 77 – 78.152 Högskoleverket 2008, Högskolan samverkar vidare. Utvecklingen 2004 – 07 (Rapport 2008:10 R).

6 Riksrevisionens slutsatser och 
rekommendationerRiksrevisionen har granskat regeringens och berörda myndigheters insatser 
för att främja studenternas anställningsbarhet. Granskningens utgångspunkt 
har varit högskolelagen där det bland annat framgår att utbildning på 
grundnivå och avancerad nivå ska utveckla studenternas beredskap att 
möta förändringar i arbetslivet. Även Bolognaprocessen, där ett av tre 
övergripande mål avser anställningsbarhet, har utgjort en utgångspunkt för 
granskningen. 
För att främja studenternas anställningsbarhet behöver lärosätena 
beakta arbetsmarknadsrelevans när utbildningen planeras och se till att 
det förekommer inslag av arbetslivsanknytning under utbildningens gång. 
Riksrevisionens granskning visar att det finns stora variationer mellan olika 
högskoleutbildningar i dessa avseenden. Inom vissa utbildningsprogram 
pågår ett målmedvetet arbete medan det inom andra saknas inslag av 
arbetslivsanknytning. Riksrevisionens granskning pekar också på ett behov 
av att utveckla den arbetsmarknadsrelaterade information som blivande 
studenter möter på lärosätenas webbsidor. 
I Riksrevisionens granskning ingår inte frågor om nationell 
dimensionering av den högre utbildningen. Granskningen berör heller 
inte ekonomiska incitament för studenter att påbörja, genomföra eller 
avsluta högre utbildning, eller hur den högre utbildningen förhåller sig 
till högskolans forskning. Riksrevisionen har, utöver anställningsbarhet, 
arbetsmarknadsrelevans och arbetslivsanknytning, inte granskat andra 
kvalitetsaspekter av den högre utbildningen.
6.1 Slutsatser och rekommendationer avseende universitet 
och högskolor 
6.1.1 Utbildningarnas arbetslivsanknytning säkerställs inte 
Högskolelagen ställer krav på att utbildning på grundnivå ska utveckla 
studenternas beredskap att möta förändringar i arbetslivet. Utbildning 
på avancerad nivå ska därutöver bland annat ge förutsättningar för 
yrkesverksamhet som ställer stora krav på självständighet. Enligt 
Riksrevisionens mening ställer detta krav på arbetsmarknadsrelevans och 

att utbildningsprogram på grundnivå och avancerad nivå ska ha någon 
form av arbetslivsanknytning. Det innebär att studenterna inom ramen för 
utbildningen ska komma i kontakt med och ges goda förutsättningar för det 
arbetsliv som de ska ut i efter examen, samt att de får träning i generiska 
färdigheter. 
Riksrevisionens granskning visar att det finns stora variationer mellan 
olika utbildningsprogram när det gäller i vilken utsträckning studenterna 
under utbildningen ges möjlighet att etablera kontakter med arbetslivet 
och hur arbetsmarknadsrelevans beaktas i utbildningarnas utformning. 
För många utbildningsprogram saknas rutiner för att säkerställa 
arbetslivsanknytning, och det är därför ofta upp till den enskilde kurs- eller 
programansvarige läraren att själv avgöra om och hur olika moment ska 
arbetslivsanknytas. Av Riksrevisionens fallstudier framgår att det finns 
utbildningsprogram som i stort sett helt saknar arbetslivsanknytning. 
Riksrevisionens rekommendation• Universitet och högskolor bör säkerställa att det för samtliga 
utbildningsprogram övervägs hur arbetsmarknadsrelevans och 
arbetslivsanknytning ska beaktas i utbildningen. 
6.1.2 Lärosätenas uppföljning av sina insatser för studenternas 
anställningsbarhet är outvecklad 
Regeringen har ställt krav på samtliga lärosäten att ta fram forsknings- 
och utbildningsstrategier för perioden 2009–2012. Lärosätena ska bland 
annat redovisa sin samverkan med arbetslivet och hur hänsyn tas till 
arbetsmarknadens efterfrågan på olika utbildningar. Enligt Riksrevisionens 
mening är det viktigt att mål och strategier förankras i organisationen och 
följs upp. Annars är risken betydande att de inte får någon inverkan på den 
verksamhet som genomförs. Regeringen har vidare framhållit att staten har 
ett legitimt intresse att försäkra sig om att offentliga medel används på ett 
effektivt sätt, att verksamheten håller hög kvalitet och att övergripande mål 
tillgodoses. 
Av Riksrevisionens granskning framgår att många lärosäten har 
formulerat övergripande mål för studenternas anställningsbarhet. Det 
framgår samtidigt att lärosätesledningarna sällan följer upp hur målen 
implementeras eller vilket genomslag de ger i verksamheten. Riksrevisionens 
enkät visar att tre av fyra lärosäten har övergripande mål och strategier för 
att främja studenternas anställningsbarhet. Av de lärosäten som har mål om 
studenternas anställningsbarhet är det dock bara hälften som följer upp hur 
man inom lärosätet arbetar för att målen ska uppnås. 
Riksrevisionens fallstudier visar att det är ovanligt att ansvariga på 
olika nivåer ger särskilda uppdrag eller ställer återrapporteringskrav 

till underliggande nivåer när det gäller insatser för studenternas 
anställningsbarhet. Återrapporteringen uppåt i organisationen om vilka 
insatser som vidtas är också begränsad. Lärosätenas uppföljning av de egna 
insatserna för att främja studenternas anställningsbarhet är således inte väl 
utvecklad. 
Samtidigt är det enligt Riksrevisionens enkätundersökning vanligare 
att lärosätena följer upp tidigare studenter och vad dessa anser om 
utbildningen. I enkätundersökningen anger tre av fyra lärosäten att de 
genomför sådana alumnuppföljningar. Av enkäten och av fallstudierna 
framgår dock att det finns variationer i hur alumnuppföljningarna 
genomförs. Medan vissa lärosäten gör systematiska uppföljningar årligen 
eller vartannat år, följer andra upp mer sällan. 
Enligt Riksrevisionens mening behövs en utvecklad uppföljning både för 
att tillgodose lärosätesledningens behov av underlag inför strategiska beslut 
om utbildningsutbudets omfattning, inriktning och resurser och för att ge 
utbildningsansvariga inom organisationen signaler om behov av att förbättra 
olika kurser och program. 
Riksrevisionens rekommendation 
• Universitet och högskolor bör utveckla uppföljningen av sina insatser för 
att främja studenternas anställningsbarhet. Uppföljningen bör avse såväl 
vad lärosätet gör för att främja studenternas anställningsbarhet som vad 
tidigare studenter anser om sin utbildning och den förberedelse de har 
fått inför arbetslivet.
6.1.3 Den arbetsmarknadsrelaterade informationen till studenter är 
otillräcklig 
Regeringen har betonat att den som avser att påbörja en högskoleutbildning 
måste kunna ställa höga krav på information om utbildningarnas innehåll 
och arbetsmarknad. 
Riksrevisionen har inom ramen för sin granskning undersökt ett urval 
högskoleutbildningar med avseende på den arbetsmarknadsrelaterade 
information som presenteras på lärosätenas webbsidor. Den 
övergripande slutsatsen är att lärosätena avsevärt kan förbättra sin 
arbetsmarknadsrelaterade information till blivande studenter. 
Av Riksrevisionens genomgång framgår att lärosätena sällan ger 
tillräcklig information i relation till det grundläggande informationsbehov 
som studenter kan förväntas ha avseende utbildningens innehåll i 
relation till arbetsmarknadens behov. Det gäller fristående kurser såväl 
som programutbildningar. Utbudet av information varierar också kraftigt 
mellan olika ämnesområden och utbildningsprogram. Exempelvis är den 
arbetsmarknadsrelaterade informationen betydligt mer utvecklad för den 

som vill studera till civilingenjör jämfört med den som vill studera historia 
eller litteraturvetenskap. 
Det är också vanligare att lärosätena presenterar information om 
vilken arbetsmarknad en utbildning ger tillgång till än vilka kontakter 
med arbetslivet som finns i utbildningen. Av undersökningen framgår 
vidare att det finns betydande skillnader mellan olika lärosäten när det 
gäller att presentera arbetsmarknadsrelaterad information om sina 
utbildningsprogram. 
Enligt Riksrevisionens mening bör blivande studenter få information, 
inte bara om den framtida arbetsmarknad de förväntas möta efter 
utbildningen är god eller mindre god utan även om hur utbildningen 
arbetslivsanknyts och utvecklar studenternas kompetenser. 
Riksrevisionens rekommendation• Universitet och högskolor bör se över och kvalitetssäkra sin 
arbetsmarknadsrelaterade information till blivande studenter.
6.2 Slutsatser och rekommendationer avseende 
Högskoleverket6.2.1 Anställningsbarhet har hittills inte fokuserats i Högskoleverkets 
kvalitetsutvärderingarFrågor om studenternas anställningsbarhet och utbildningarnas 
arbetslivsanknytning har hittills inte varit i fokus i Högskoleverkets 
utvärdering av lärosätenas kvalitetsarbete. Frågan har heller inte ingått i 
verkets examensrättsprövningar. Högskoleverket har vidare inte granskat om 
lärosätena har system för att främja studenternas anställningsbarhet. 
I Högskoleverkets utvärderingar av reglerade yrkesutbildningar har 
frågor om anställningsbarhet berörts, vilket däremot inte varit fallet för 
generella utbildningar. I yrkesutbildningar har det sedan länge funnits krav 
på kliniska och verksamhetsförlagda moment. Den nya utbildnings- och 
examensstruktur som har införts ställer krav på att det även i generella 
utbildningar ska finnas en arbetslivsanknytning. 
Högskoleverket har på regeringens uppdrag lämnat förslag till ett nytt 
kvalitetssäkringssystem av högskoleutbildningar. I förslaget ges frågan om 
studenternas anställningsbarhet en framträdande plats. Målsättningen 
med de nya kvalitetsutvärderingarna är bland annat att stimulera den högre 
utbildningens användbarhet på och för arbetsmarknaden. Regeringen har 
ännu inte tagit ställning till Högskoleverkets förslag.

Grundläggande i det föreslagna systemet är att utbildningskvalitet ska 
bedömas i termer av lärandemål och examination, läranderesultat samt 
studenternas erfarenheter. Studenternas anställningsbarhet avses utgöra en 
av grunderna för bedömning när det gäller dels lärandemål och examination, 
dels studenternas erfarenheter. Det redovisas dock inte i Högskoleverkets 
rapport till regeringen vilka de konkreta kriterierna kommer att vara när det 
gäller bedömning av utbildningars kvalitet, däribland i termer av studenters 
anställningsbarhet. 
Av Riksrevisionens enkätundersökning framgår att en majoritet av 
lärosätena anser att studenternas anställningsbarhet bör ingå som en aspekt 
i Högskoleverkets utvärderingar av kvaliteten i den högre utbildningen, 
något som inte har fokuserats i verkets tidigare utvärderingar. 
Enligt Riksrevisionens bedömning är det viktigt att det i det kommande 
kvalitetssäkringssystemet ingår bedömningskriterier med koppling till 
arbetslivsanknytningen i de utbildningar som ska utvärderas. 
Riksrevisionens rekommendation 
• Högskoleverket bör i sitt kvalitetssäkringssystem inkludera 
bedömningskriterier med koppling till arbetslivsanknytning i 
de utbildningar som ska utvärderas i syfte att främja studenternas 
anställningsbarhet. 
6.2.2 Samarbetet kring etableringsstatistiken omfattar inte alla lärosäten 
Högskoleverket och lärosätena har i sina respektive regleringsbrev fått 
i uppdrag att samverka kring uppföljningen av studenternas etablering 
på arbetsmarknaden. Enligt företrädare för Regeringskansliet är syftet 
med uppdraget att verket och lärosätena ska samarbeta för att utveckla 
det gemensamma kunskaps- och erfarenhetsutbytet kring denna fråga. 
Detta utbyte har dock ännu inte kommit i gång enligt företrädare 
för Regeringskansliet, vilket också bekräftas av Riksrevisionens 
enkätundersökning till lärosätena. Den visar att drygt hälften av lärosätena 
anser att det inte har ägt rum någon samverkan med Högskoleverket kring 
denna fråga. Enligt intervjuade företrädare för Högskoleverket har verket inte 
tolkat uppdraget i regleringsbrevet som att samverkan ska ske med samtliga 
lärosäten. 
Riksrevisionens rekommendation 
• Högskoleverket bör utveckla sitt kunskaps- och erfarenhetsutbyte med 
lärosätena när det gäller studenternas etablering på arbetsmarknaden. 

6.3 Slutsatser och rekommendationer avseende regeringen6.3.1 Oklart om de nya kursmålen stödjer studenternas anställningsbarhet 
Riksdagen har i högskolelagen beslutat om övergripande bestämmelser för 
den högre utbildningen. Regeringen har utifrån detta i högskoleförordningen 
beslutat om examensmål för generella examina, konstnärliga examina och 
yrkesexamina. Lärosätena har därefter, genom att revidera samtliga kurs- och 
utbildningsplaner, infört kursmål för vad studenterna förväntas kunna för att 
godkännas vid examinationen. 
Kursmålen utgör en central del av den nya utbildnings- och 
examensstruktur som infördes den 1 januari 2007. Att formulera kursmål 
utgör ett för högskolan delvis nytt sätt att förhålla sig till undervisning 
och kunskap. Detta ställer ökade krav på stöd och professionellt 
erfarenhetsutbyte för inblandade lärare och utbildningsansvariga. 
Under Riksrevisionens granskning har det framkommit att processen 
med att införa kursmål på lärosätena har varit mycket omfattande 
och dessutom genomförts under stark tidspress. Många lärare och 
ledningsansvariga som Riksrevisionen har intervjuat framhåller vidare att 
mycket arbete fortfarande återstår. 
I granskningen har Riksrevisionen endast i begränsad omfattning 
haft möjlighet att undersöka på vilket sätt arbetsmarknadsrelevans 
och arbetslivsanknytning har lagts in i de nu formulerade målen. Enligt 
Riksrevisionens mening är det angeläget att dessa aspekter får genomslag 
i kursmålen eftersom målen är av central betydelse som styrinstrument för 
högskoleutbildningarna.
Riksrevisionens rekommendation• Regeringen bör ge Högskoleverket i uppdrag att mot bakgrund av 
högskolelagens bestämmelser utvärdera i vilken mån de nya kursmålen 
stödjer insatser som främjar studenternas anställningsbarhet.
6.3.2 Analys av samverkansuppgiften saknasRegeringen har gett lärosätena i uppdrag att vart fjärde år redovisa hur man 
genomfört sitt uppdrag att samverka med det omgivande samhället. Av 
Riksrevisionens granskning framgår att den redovisning som lärosätena 
lämnade i årsredovisningen för 2007 uppvisar betydande variationer när 
det gäller ambitionsnivå, omfattning och konkretisering. Materialet ger 
därmed inte någon samlad nationell bild och har begränsat värde som 
beslutsunderlag för regering och riksdag. 
Högskoleverket ska enligt sin instruktion följa upp utbildningen, 
forskningen och det konstnärliga utbildningsarbetet inom högskolan med 

beaktande av verksamhetens roll och sätt att fungera i förhållande till 
samhällets och arbetslivets utveckling och kompetensbehov. Inom ramen för 
denna uppföljningsuppgift har Högskoleverket på eget initiativ utvärderat 
och följt upp hur universitet och högskolor samverkar med det omgivande 
samhället. I detta sammanhang har verket dels utvecklat och förtydligat 
innebörden i samverkansuppgiften, dels tagit fram användbar och relevant 
information om hur lärosätena tar sig an uppgiften. 
Riksrevisionen delar Högskoleverkets uppfattning att återkommande 
extern granskning av högskolans samverkansuppdrag bidrar till dess 
utveckling.153 Vidare har regeringen ett ansvar att informera riksdagen 
om centrala aspekter av den högre utbildningen. Enligt Riksrevisionens 
mening kommer det således även i framtiden att finnas behov av en samlad 
analys av hur den del av samverkansuppgiften som berör studenternas 
omvärldskontakter i utbildningen genomförs på lärosätena och vilka resultat 
som uppnås. 
Riksrevisionens rekommendation• Regeringen bör ge Högskoleverket i uppdrag att utvärdera hur lärosätena 
hanterar den del av samverkansuppgiften som rör dialogen med det 
omgivande samhället om utbildningarnas innehåll och dimensionering 
samt studenternas omvärldskontakter under utbildningen.
6.3.3 Den arbetsmarknadsrelaterade informationen till studenterna behöver 
utvecklas och samordnasNär universitet och högskolor planerar sitt utbildningsutbud ska de ta 
hänsyn till såväl studenternas efterfrågan som arbetsmarknadens behov. 
Mot bland annat den bakgrunden har regeringen betonat att den som ska 
påbörja en högskoleutbildning måste kunna ställa höga krav på information 
om utbildningarnas innehåll och arbetsmarknad. 
Som tidigare nämnts har Riksrevisionen inom ramen för granskningen 
genomfört en undersökning av ett urval högskoleutbildningar med avseende 
på vilken arbetsmarknadsrelaterad information lärosätena presenterar på 
sina webbsidor. Den övergripande slutsatsen är att lärosätena avsevärt kan 
förbättra sin arbetsmarknadsrelaterade information till blivande studenter. 
Vidare framgår att det finns stora variationer mellan olika ämnesområden, 
utbildningsprogram och lärosäten. Mot den bakgrunden och med anledning 
av frågans strategiska betydelse anser Riksrevisionen att regeringen bör 
ge Högskoleverket i uppdrag att i samarbete med lärosätena utveckla 
och samordna den arbetsmarknadsrelaterade informationen till blivande 
studenter. 
153 Högskoleverket 2008:10 R, s. 8.

Riksrevisionens rekommendation• Regeringen bör ge Högskoleverket i uppdrag att i samarbete med 
universitet och högskolor utveckla hur den arbetsmarknadsrelaterade 
informationen till blivande studenter bör utformas. 
6.3.4 Lärosätenas ansvar för vägledning behöver förtydligas 
Enligt 6 kap. 3 § högskoleförordningen (1993:100) ska studenter ges tillgång 
till studievägledning och yrkesorientering. Regeringen har betonat att studie- 
och yrkesvägledning av hög kvalitet är nödvändig för att tillgodose individens 
och arbetsmarknadens behov. Riksrevisionens granskning visar att det finns 
variationer i den vägledning gällande framtida yrken och arbetsmarknad som 
studenter på olika lärosäten får tillgång till. 
Förutom studievägledning erbjuder flertalet lärosäten också 
sammanhållen yrkesvägledning och karriärvägledning. Samtidigt framgår 
det av granskningen att det finns skillnader mellan och inom olika lärosäten 
när det gäller tillgången till och omfattningen av yrkes- och karriärvägledning 
på olika nivåer. Exempelvis uppger samtliga konstnärliga högskolor i 
Riksrevisionens enkätundersökning att de inte erbjuder en sammanhållen 
studie- eller karriärvägledning. En bidragande orsak till variationerna mellan 
och inom lärosätena när det gäller vägledning är enligt Riksrevisionens 
mening att högskoleförordningen skapar utrymme för olika tolkningar av 
lärosätenas ansvar för vägledning. Detta kan i förlängningen få negativa 
konsekvenser för studenternas anställningsbarhet. 
Högskoleverket har i en utvärdering av lärosätenas vägledning lyft 
fram behovet av karriärvägledning, som verket ser som något bredare än 
studievägledning och yrkesorientering. Undersökningar visar att såväl 
studenter som arbetsgivare efterfrågar mer av karriärvägledning för att 
underlätta studentens övergång från studierna till arbetsmarknaden. 
Dagens arbetsmarknad med mer fokus på flexibilitet och betoning av 
studentens generella kompetenser ställer nya och annorlunda krav på den 
vägledning som studenterna behöver. Mot denna bakgrund ter sig begreppet 
yrkesorientering enligt Riksrevisionens mening som något föråldrat. 
Enligt Riksrevisionens bedömning är det väsentligt för studenternas 
anställningsbarhet att det på varje lärosäte finns dels studievägledning, dels 
yrkes- och karriärvägledning som kan stödja studenterna och underlätta 
deras etablering på arbetsmarknaden.
Riksrevisionens rekommendation 
• Regeringen bör i högskoleförordningen förtydliga lärosätenas ansvar 
för vägledning när det gäller såväl studier som yrken och framtida karriär 
på arbetsmarknaden. 

Referenser 
Offentligt tryck 
Lagar, förordningar och föreskrifterKungörelse (1974:152) om beslutad ny regeringsform. 
Högskolelag (1992:1434).
Lag (1996:1059) om statsbudgeten. 
Förordning (2001:100) om den officiella statistiken. 
Förordning (2007:603) om intern styrning och kontroll. 
Förordning (2007:949) med instruktion för Internationella programkontoret 
för utbildningsområdet.
Förordning (2007:1291) med instruktion för Verket för 
högskoleservice. 
Förordning (2007:1293) med instruktion för Högskoleverket.
Högskoleförordning (1993:100).
Internrevisionsförordning (2006:1228). 
Regeringens propositionerProp. 1992/93:1 Frihet för kvalitet.
Prop. 1996/97:1, utg. omr. 16. Budgetpropositionen för 1997.
Prop. 1996/97:141 Högskolans ledning, lärare och organisation.
Prop. 1999/00:1, utg. omr. 16. Budgetpropositionen för 2000. 
Prop. 2000/01:1, utg. omr. 16. Budgetpropositionen för 2001.
Prop. 2001/02:15 Den öppna högskolan.
Prop. 2004/05:162 Ny värld – ny högskola. 

Prop. 2006/07:1, utg. omr. 16. Budgetpropositionen för 2007. 
Prop. 2007/08:1, utg. omr. 16. Budgetpropositionen för 2008. 
Prop. 2008/09:1, utg. omr. 16. Budgetpropositionen för 2009. 
Prop. 2008/09:50 Ett lyft för forskning och innovation. 
Prop. 2008/09:154 Frihet och inflytande – kårobligatoriets avskaffande.
Prop. 2009/10:1, utg. omr. 16. Budgetpropositionen för 2010. 
RegeringsbeslutRegeringsbeslut 2007-03-15 (U2007/2147/UH). Uppdrag att utarbeta 
forsknings- och utbildningsstrategier. 
Regeringsbeslut 2009-03-05 (U2009/1444/UH). Uppdrag till Högskoleverket 
att föreslå ett nytt system för kvalitetsutvärdering av högskoleutbildningar. 
Regleringsbrev för Högskoleverket för budgetåret 2008Regleringsbrev för Högskoleverket för budgetåret 2009Regleringsbrev för Internationella programkontoret för utbildningsområdet 
för budgetåret 2009 
Regleringsbrev för universitet och högskolor för budgetåret 2003Regleringsbrev för universitet och högskolor för budgetåret 2007Regleringsbrev för universitet och högskolor för budgetåret 2008Regleringsbrev för universitet och högskolor för budgetåret 2009Regleringsbrev för Verket för högskoleservice för budgetåret 2009 
UtskottsbetänkandenUtbildningsutskottets betänkande 1996/97:UbU1.
Finansutskottets betänkande 1999/00:FiU13.
Utbildningsutskottets betänkande 2006/07:UbU1 Utgiftsområde 16 
Utbildning och universitetsforskning. 
Utbildningsutskottets betänkande 2007/08:UbU1 Utgiftsområde 16 
Utbildning och universitetsforskning. 

Utbildningsutskottets betänkande 2008/09:UbU1 Utgiftsområde 16 
Utbildning och universitetsforskning.
Utbildningsutskottets betänkande 2008/09:UbU15 Högskolan. 
Högskoleverkets publikationerRapport 2004:38 Högskolan samverkar. 
Rapport 2005:9 Högskolan samverkar. Goda exempel.
Rapport 2007:20 R Studentspegeln 2007.
Rapport 2007:24 R Studier – karriär – hälsa – en utvärdering av högskolornas 
arbete med studievägledning, karriärvägledning och studenthälsovård.
Rapport 2007:29 R Goda exempel på hur universitet och högskolor arbetar med 
studievägledning, karriärvägledning och studenthälsovård.
Rapport 2007:52 R Etableringen på arbetsmarknaden – examinerade 2003/04.
Rapport 2007:59 R Nationellt kvalitetssäkringssystem för perioden 2007-2012. 
Reviderad 2007-12-11. 
Rapport 2008:2 R Högskoleutbildningarna och arbetsmarknaden 
Ett planeringsunderlag inför läsåret 2008/09.
Rapport 2008:10 R Högskolan samverkar vidare Utvecklingen 2004-07. 
Rapport 2008:17 R Hur har det gått? Högskoleverkets kvalitetsgranskningar år 
2007. 
Rapport 2008:33 R Vilka är studenter? En undersökning av studenterna i 
Sverige.
Rapport 2008:35 R Etableringen på arbetsmarknaden – examinerade 2004/05. 
Rapport 2009:5 R Högskoleutbildningarna och arbetsmarknaden 
Ett planeringsunderlag inför läsåret 2009/10. 
Rapport 2009:12 R Universitet & högskolor Högskoleverkets årsrapport 2009.
Rapport 2009:13 R Hur har det gått? En sammanställning av Högskoleverkets 
utvärderingsverksamhet 2008. 
Rapport 2009:25 R Kvalitetsutvärdering för lärande Högskoleverkets förslag till 
nya kvalitetsutvärderingar för högskoleutbildningar. 

Rapport 2009:28 R Etableringen på arbetsmarknaden – examinerade 2005/06.
Högskoleverkets styrelse 2006 Angående uppföljning av tidigare studenter. 
Reg. nr 69-570-06, 2006-02-08.
Högskoleverkets årsredovisning för 2008. 
Högskoleverkets verksamhetsplan 2009. 
Högskoleverket 2009 Sammanfattning från hearing om anställningsbarhet 
26 augusti. 
Riksrevisionens publikationer inom ramen för granskningenRiksrevisionen 2009 Högskolan Kristianstads insatser för att främja sina 
studenters anställningsbarhet. 
Riksrevisionen 2009 Konstfacks insatser för att främja sina studenters 
anställningsbarhet. 
Riksrevisionen 2009 Luleå tekniska universitets insatser för att främja sina 
studenters anställningsbarhet. 
Riksrevisionen 2009 Uppsala universitets insatser för att främja sina studenters 
anställningsbarhet. 
Riksrevisionen 2009 Enkät till universitet och högskolor om studenternas 
anställningsbarhet. 2009-02-26, Dnr 31-2008-0830.
Riksrevisionen 2009 Riksrevisionens enkätundersökning om studenternas 
anställningsbarhet. Sammanställning och analys av lärosätenas svar.
Riksrevisionen 2009 Kommer jag att få jobb? En undersökning av 
arbetsmarknadsrelaterad information om högskoleutbildningar. 
Övriga källorBerntson, Erik (2008), Employability perceptions. Nature, determinants, and 
implications for health and wellbeeing. Stockholm: Stockholms universitet. 
Bologna Declaration of 19 June 1999. Joint declaration of the European 
Ministers of Education.
Bologna Followup Group. Bologna Process Stocktaking Report 2009. April 
2009.
Bologna working group on employability (Employability WG). Bologna 
Process Stocktaking Report 2009. 

ENQA (the European Association for Quality Assurance in Higher 
Education) (2005) Standards and Guidelines for Quality Assurance in the 
European Higher Education Area. 
Garsten, Christina & Jacobsson, Kerstin (Ed.) (2004), Learning to be 
Employable. New Agendas on Work, Responsibility and Learning in a Globalizing 
World. 
Harvey, Lee (2005), Embedding and integrating employability. New directions 
for institutional research 128, s. 13-28. 
Jusek 2009 Steget mellan studier och arbetsliv – Juseks undersökning av 
nyexaminerade 2009.
Leuven and Louvainla-Neuve Communiqué, The Bologna Process 2020 – The 
European Higher Education Area in the new decade, 28-29 April 2009.
London Communiqué, Towards the European Higher Education Area: 
responding to challenges in a globalised world, 18 May 2007.
Martinsson, Löfgren, Maria (2008), Högre utbildning och arbete med personal- 
och arbetslivsfrågor – om professionalisering och utveckling av anställningsbarhet. 
Lund: Pedagogiska institutionen, Lunds universitet. 
Martinsson, Löfgren, Maria & Olsson, Anders (2008), Tourism education and 
employability. Lund: Lunds universitet. 
Saco 2009 Unga akademikers arbetslöshet och etableringsproblem.
Statistiska Centralbyrån (SCB) 2008 Pressmeddelande 2008-11-18 
Nr 2008:306.
Svenskt Näringsliv 2008 Akademi eller verklighet? mars 2008.
Sveriges Ingenjörer 2009 Nya ingenjörer om utbildning och arbete.
Sveriges Kommuner och Landsting 2008 Uppföljning av studenter efter 
avslutade studier – ett verktyg för att utveckla utbildningen, Lars Geschwind och 
Karin Larsson, 2008. 
Yorke, Mantz (2004), Employability in the undergraduate curriculum: Some 
student perspectives. European Journal of Education 39, s. 409-427. 
Årsredovisningar för universitet och högskolor för 2007.

Elektroniska källorCDIO http://www.cdio.org 
ENQA (the European Association for Quality Assurance in Higher 
Education) http://www.enqa.eu 
EQUIS och EFMD (European Foundation for Management Development) 
http://www.efmd.orgHögskoleverket http://www.hsv.se 
Högskoleverket och VHS http://www.studera.nu 
Internationella programkontoret http://www.programkontoret.se 
Regeringskansliet http://www.regeringen.se 
Statistiska Centralbyrån (SCB) http://www.scb.se 
Svenskt Näringsliv http://www.hogskolekvalitet.se 
Svenskt Näringsliv http://www.ipraktikenhogskola.se 
Sveriges universitetslärarförbund (SULF) http://www.sulf.se 
Sveriges universitets- och högskoleförbund (SUHF) http://www.suhf.se 
The Higher Education Academy 
http://www.engsc.ac.uk/er/employability/audit.pdf 
Verket för högskoleservice http://www.vhs.se

Bilaga 1 Lärosäten som ingår i 
Riksrevisionens enkätundersökning
Blekinge tekniska högskolaSveriges lantbruksuniversitetBeckmans designhögskolaSödertörns högskolaChalmers tekniska högskolaTeaterhögskolan i StockholmDanshögskolanUmeå universitetDramatiska institutetUppsala universitetGymnastik- och idrottshögskolanVäxjö universitetGöteborgs universitetÖrebro universitetHandelshögskolan i StockholmHögskolan BoråsHögskolan DalarnaHögskolan GävleHögskolan i HalmstadHögskolan i JönköpingHögskolan i KalmarHögskolan i SkövdeHögskolan KristianstadHögskolan på GotlandHögskolan VästKarlstads universitetKarolinska institutetKonstfackKungl. KonsthögskolanKungl. MusikhögskolanKungl. Tekniska högskolanLinköpings universitetLuleå tekniska universitetLunds universitetMalmö högskolaMittuniversitetetMälardalens högskolaOperahögskolan i StockholmStockholms musikpedagogiska institutStockholms universitet



Bilaga 2 Riksrevisionens enkät till 
universitet och högskolor 
Enkät till universitet och högskolor om studenternas 
anställningsbarhet 
AnvisningarDenna enkät är ställd till rektor och det är lärosätesledningens perspektiv 
som primärt efterfrågas. Tanken är inte att det ska krävas något omfattande 
remitteringsarbete inom lärosätet för att besvara frågorna. 
Som framgår är de flesta frågor öppna. Svara gärna så utförligt som 
möjligt. Vi ser gärna att ni besvarar frågorna i ett separat dokument i 
lämpligt format (t.ex. Word). 
Uppdraget1. Begreppet anställningsbarhet:
a) Kortfattat, vad betyder begreppet för er? Har ni någon definition?
b) Vad tycker ni om begreppet och dess användning i 
högskolesammanhang? 
c) Använder ni andra begrepp för att beskriva kopplingen till 
arbetsmarknadens behov?
2. Enligt Bolognadeklarationens definition innebär anställningsbarhet 
(employability) ”the ability to gain initial, meaningful employment, or to 
become selfemployed, to maintain employment, and to be able to move 
around within the labour market.”
Utifrån denna definition, kommentera lärosätets ansvar för att främja 
studenternas anställningsbarhet.
3. Vad har Bolognaprocessen inneburit för lärosätets insatser att främja 
studenternas anställningsbarhet? Vad har varit bra respektive mindre 
bra? Skulle ni ha agerat på samma sätt oavsett Bolognaprocessens 
betoning på anställningsbarhet?

4. Vilket ansvar anser ni att lärosätet har för att anpassa antalet 
utbildningsplatser inom olika utbildningar till arbetsmarknadens behov?
5. Vilket ansvar anser ni att lärosätet har för att anpassa utbildningarnas 
innehåll och genomförande till arbetsmarknadens behov?
6. Skulle det vara bra om riksdag och regering förtydligade lärosätenas 
ansvar för studenternas anställningsbarhet? (flera alternativ kan anges).
a) Ja, ansvaret borde tydligare framgå av högskolelag och/eller 
högskoleförordning.
b) Ja, ansvaret borde tydligare framgå av regleringsbreven till lärosätena, 
t.ex. i form av återrapporteringskrav.
c) Ja, ansvaret borde förtydligas genom (ange hur): 
________________________________________.
d) Nej, ansvaret behöver inte förtydligas.
e) Vet ej. 
Styrning7. Beskriv kortfattat hur arbetet med studenternas anställningsbarhet är 
organiserat inom lärosätet. Vem har ansvaret för vad på olika nivåer?
8. Har lärosätet beslutat om vision, mål eller motsvarande för hur arbetet 
med att främja studenternas anställningsbarhet ska bedrivas? 
(Ja/Nej; Om ja, ange vad som har beslutats och när; Bifoga gärna 
aktuella dokument).
9. Hur har lärosätesledningen förankrat visionen/målen inom lärosätet?
10. Hur följer lärosätesledningen upp arbetet med att uppnå visionen/ 
målen?
11. På vilket sätt följer lärosätesledningen upp att antalet utbildningsplatser 
för olika utbildningar svarar mot arbetsmarknadens behov?
12. På vilket sätt följer lärosätesledningen upp att innehållet och 
genomförandet i olika utbildningar svarar mot arbetsmarknadens behov?
13. Beskriv hur lärosätet fattar beslut om att införa en ny utbildning 
respektive att lägga ned en befintlig utbildning.
14. Ge exempel på utbildningar som tillkommit respektive avvecklats under 
de senaste tre åren. 
Insatser15. Beskriv översiktligt vilka åtgärder som vidtas på lärosätesövergripande 
nivå för att öka studenternas anställningsbarhet.
16. Vilken omfattning har studie- och karriärvägledningen på central nivå vid 
lärosätet? (antal årsarbetskrafter).

17. Beskriv kortfattat vilka arenor och kanaler som finns för 
arbetslivsrepresentanter att lämna synpunkter på lärosätets 
utbildningsutbud (dimensionering och/eller innehåll).
18. Genomför lärosätet på central (lärosätesövergripande) nivå 
uppföljningar av hur det har gått för de studenter som har examinerats 
från lärosätet inom olika utbildningsområden? (Ja/Nej; Om ja, ange 
sedan när, hur ofta samt beskriv kortfattat hur undersökningarna 
genomförs och informationen används.).
19. På vilket annat sätt ingår aspekten studenters anställningsbarhet 
i de kvalitetsutvärderingar som lärosätet initierar inom ramen för sitt 
gemensamma kvalitetsarbete?
20. Nämn en institution eller ett ämne inom lärosätet som ni anser har 
kommit långt i arbetet med att främja studenternas anställningsbarhet. 
Motivera! 
Högskoleverkets roll och uppgifter21. Högskoleverket har som årligen återkommande uppdrag att i samverkan 
med universitet och högskolor utveckla uppföljningen av studenternas 
etablering på arbetsmarknaden efter examen (se t.ex. regleringsbrevet för 
år 2008, s. 7).
a) Vad anser ni om detta uppdrag?
b) Hur tycker ni att samverkan mellan lärosätet och Högskoleverket 
fungerar i detta avseende?
22. Ger Högskoleverkets etableringsstatistik en rättvisande bild av era 
studenters anställningsbarhet? (Se t.ex. HSV 2008:35 R; Etableringen på 
arbetsmarknaden – examinerade 2004/05).
23. Skulle arbetet med att främja studenternas anställningsbarhet 
underlättas om Högskoleverket utfärdade föreskrifter och/eller allmänna 
råd om detta? (Ja/Nej/Vet ej; Möjlighet att kommentera).
24. Enligt sin instruktion ska Högskoleverket granska kvaliteten i 
högskoleutbildningen, utvärdera lärosätenas kvalitetsarbete, samt följa 
upp resultaten av denna granskning och utvärdering. I vilken 
utsträckning bör studenternas anställningsbarhet fokuseras i detta 
avseende?
25. Övriga sypunkter på Högskoleverkets roll och uppgifter? 
Övrigt26. Övriga synpunkter och kommentarer?


