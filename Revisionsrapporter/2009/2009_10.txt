Riksrevisionens logotyp.
RiR 2009:10
Psykiatrin och effektiviteten 
i det statliga stödet 



ISBN 978 91 7086 183 3RiR 2009:10Tryck: Riksdagstryckeriet, Stockholm 2009

För kännedom:
UtbildningsdepartementetSocialstyrelsen 
Högskoleverket 
Till regeringenSocialdepartementetDatum: 2009-06-03Dnr: 31-2007-1287
Psykiatrin och effektiviteten i det statliga stödet

Riksrevisionen har granskat effektiviteten i det statliga stödet till psykiatrin. 
Granskningen omfattar dels de ekonomiska bidrag för psykiatri som riktats 
till landstingen under perioden 2001–2007, dels läkarutbildning med inriktning 
på psykiatri. Resultatet av granskningen redovisas i denna granskningsrapport. 
Företrädare för Regeringskansliet (Socialdepartementet och Utbildningsdepartementet), 
Socialstyrelsen och Högskoleverket har fått tillfälle att 
faktagranska och i övrigt lämna synpunkter på utkast till rapport. 
Rapporten överlämnas till regeringen i enlighet med 9 § lagen 
(2002:1022) om revision av statlig verksamhet m.m. Rapporten överlämnas 
samtidigt till Riksrevisionens styrelse. 
Rapporten innehåller slutsatser och rekommendationer som avser 
regeringen. Riksrevisionen kommer att följa upp granskningen. 
Riksrevisor Claes Norgren har beslutat i detta ärende. Revisionsdirektör 
Karin Rudberg har varit föredragande. Granskningsenhetschef Eva Lindblom, 
revisionsdirektör Stefan Lindström och projektmedarbetare Cecilia Dittmer 
har medverkat vid den slutliga handläggningen. 
Claes NorgrenKarin Rudberg

Innehåll

Sammanfattning 7

1 Granskningens motiv och inriktning 13
1.1 Problembild och motiv för granskningen 14
1.2 Syfte, inriktning och genomförande 15
1.3 Disposition 18

2 Om psykiatrin som verksamhetsområde 19
2.1 Psykisk störning, sjukdom, ohälsa, funktionshinder 19
2.2 Patienter och vårdformer 22
2.3 Psykiatrins särdrag 25

3 Vårdens organisering 29
3.1 Bort från institutionerna 29
3.2 Efter psykiatrireformen 32
3.3 Det delade ansvaret 35

4 Statens ekonomiska stöd till psykiatrin 2001–2007 39
4.1 Den nationella handlingsplanen 2001–2004 40
4.2 Fortsatta överenskommelser 2005–2007 45
4.3 Satsningen på psykiatri och socialtjänst 2005–2006 48
4.4 Bidrag till barn- och ungdomspsykiatri 2007 54
4.5 Sammanfattande iakttagelser 59

5 De statliga bidragen till psykiatrin ur ekonomisk synvinkel 63
5.1 Landstingens ekonomiska insatser för psykiskt sjuka 63
5.2 Omfattningen av de statliga resurstillskotten 65
5.3 Psykiatrins beroende av prioriteringar i landstingen 67
5.4 Särskilda omständigheter som påverkar psykiatrin 71
5.5 Sammanfattande iakttagelser 73

6 Personalbehov i vården av psykiskt sjuka 75
6.1 Iakttagelser av Nationell psykiatrisamordning 75
6.2 Regionala variationer i personal och vårdutnyttjande 76
6.3 Behov av olika slag 78
6.4 Personalbehov i form av arbetsgivarens efterfrågan 79
6.5 Personalbehov härlett från vårdbehovet 82
6.6 Sammanfattande iakttagelser 83



7 Läkarutbildningar med inriktning på psykiatri 85
7.1 Utbildningar i psykiatri och psykologi – en översikt 85
7.2 Läkarutbildningens övergripande reglering 88
7.3 Finansiering av läkarutbildningen och samarbetsavtal med landstingen 91
7.4 Psykiatri i läkarnas grundutbildning och AT 93
7.5 Läkares specialisering till psykiater 96
7.6 Kvalitetsgranskning, vidareutbildning och fortbildning 99
7.7 Motiven till läkarutbildningens tredelade struktur 101
7.8 Sammanfattande iakttagelser 103

8 Dimensionering av läkarutbildning med inriktning på psykiatri 105
8.1 Läkarutbildningens två första steg 105
8.2 Läkarutbildningens tredje steg – specialiseringen (ST) 107
8.3 Om läkarutbildningarnas dimensionering och arbetsmarknadens behov 109
8.4 Socialstyrelsens Nationella planeringsstöd (NPS) 115
8.5 Enkätresultat om arbetssituationen för psykiater 120
8.6 Sammanfattande iakttagelser 122

9 Regionala styrningsproblem – tre exempel 125
9.1 Stockholms läns landsting 125
9.2 Uppsala läns landsting 126
9.3 Västerbottens läns landsting 128
9.4 Sammanfattande intryck från de tre landstingen 130

10 Det offentliga åtagandet för vården av psykiskt sjuka 131
10.1 Lagstiftningen 132
10.2 Myndigheterna och professionerna 135
10.3 Landstingen, kommunerna och SKL 138
10.4 Samhällsaspekter på vården av psykiskt sjuka 140

11 Slutsatser och rekommendationer 143
11.1 Utgångspunkterna för granskningen 143
11.2 Statens ekonomiska bidrag till psykiatrin 145
11.3 Inriktningen av statens stöd till psykiatrin 148
11.4 Personal- och kompetensbehoven i psykiatrin 149
11.5 Psykiatrin i läkarutbildningen 150
11.6 Läkarutbildningens organisation och dimensionering 151
11.7 Rekommendationer 154

Referenser 157



SammanfattningVård och omsorg om personer med psykiska sjukdomar är ett offentligt 
åtagande. Ansvaret för vården delas mellan flera aktörer, främst landsting 
och kommuner, men staten har det övergripande ansvaret för regleringen av 
verksamheten. 
Psykiska sjukdomar debuterar ofta i unga år. Obehandlad psykisk sjukdom 
och ohälsa leder till sänkt livskvalitet och försämrad arbetsförmåga 
såväl för den direkt drabbade som för de närstående. Psykisk ohälsa är också 
en av de viktigaste orsakerna till sjukskrivning och till sjuk- och aktivitetsersättning 
och medför stora kostnader för såväl statsbudgeten som samhällsekonomin. 
Riksrevisionens granskning 
Den granskning som Riksrevisionen här presenterar handlar om två slag 
av statliga insatser för psykiatrin: dels de tillfälliga ekonomiska bidrag som 
riktats till landstingen för detta ändamål under perioden 2001–2007, dels 
läkarutbildning med inriktning på psykiatri. Vår huvudfråga är om dessa 
insatser varit effektiva mot bakgrund av statens uppgifter på området. 
Statens ekonomiska bidrag till psykiatrin 2001–2007De statliga bidrag som omfattas av granskningen är följande: 
I – Nationell handlingsplan för hälso- och sjukvården 2001–2004 
II – Fortsatta överenskommelser 2005–2007 
III – Satsning på psykiatri och socialtjänst 2005–2006 
IV – Bidrag till barn- och ungdomspsykiatri 2007.
Riksrevisionens granskning av bidragen består av analyser baserade på 
tidigare uppföljningar. Vi har härvid undersökt frågor som rör bidragens 
form och innehåll, deras spårbarhet och effekter samt uppföljningarna och 
deras användning. Analysen gav nedslående resultat, i synnerhet vad gäller 
bidragens spårbarhet och effekter.

Bidragens effekter var svåra att spåraGranskningen visar att bidragen I och II inte fungerade som styrmedel. 
Landstingen var inte bundna av de överenskommelser som träffats mellan 
regeringen och Landstingsförbundet, och pengarna betalades ut via det generella 
statsbidraget. De uppföljningar som gjordes av Socialstyrelsen kunde 
inte ge någon tydlig, sammanfattande bild av de statliga bidragens resultat 
eftersom landstingens rapportering brast i enhetlighet. Någon enhetlig redovisning 
hade heller inte begärts av regeringen. 
De projektanknutna bidragen till psykiatri och socialtjänst (typ III) 
visade sig också ha osäkra effekter. En del av de så kallade länsprojekten var 
redan tidigare planerade av landsting och kommuner och skulle sannolikt 
ha genomförts ändå, även utan de statliga bidragen. Andra projekt var mer 
improviserade och mindre väl förankrade i den ordinarie verksamheten. De 
projekt som hade en sådan förankring var inte lika beroende av extra bidrag 
från staten. Hur hela verksamheten inom psykiatri och socialtjänst påverkades 
av de statligt finansierade projekten är svårt att avgöra. 
Effekterna av 2007 års bidrag till barn- och ungdomspsykiatrin (typ IV) 
är svåra att urskilja av andra skäl; uppföljningen gjordes mycket tidigt och 
lämpliga uppföljningsmetoder saknades. 
Bidragen medförde inga större resurstillskottInget av de undersökta bidragen tillförde särskilt stora resurser till psykiatrin; 
beloppen motsvarade omkring 4 procent av landstingens egna nettokostnader 
för specialiserad psykiatrisk vård under de år som var aktuella. Landstingens 
egna satsningar på primärvård och specialiserad psykiatri ökade 
ungefär lika mycket som deras satsningar på annan hälso- och sjukvård. De 
resursbrister som påtalats av Nationell psykiatrisamordning och de statliga 
prioriteringar som kom till uttryck i de särskilda bidragen till psykiatrin gav 
således inga tydliga avtryck i landstingens egen resursfördelning, vare sig i 
positiv eller i negativ riktning. 
Bidragen kan ha skapat oklarhet om det statliga ansvaretDe statliga bidragen har visserligen skapat uppmärksamhet, men några mer 
betydande effekter har inte kunnat spåras. Samtidigt har bidragen presenterats 
av regeringen som om de varit omfattande och betydelsefulla. Risk finns 
att detta har begränsat landstingens egna satsningar på just det område 
som den statliga politiken avsett att stärka. 

Riksrevisionens övergripande slutsats är att statliga resurstillskott av det 
slag som granskats endast kan ha marginell betydelse för psykiatrins resurser. 
Landstingens egen resursfördelning är här avgörande. För att uppnå 
mer betydande effekter behövs andra typer av statliga åtgärder som stöder 
psykiatrin utan att försvaga landstingens ansvar. 
Personal- och kompetensbehoven i psykiatrinSåväl Socialstyrelsen och Nationell psykiatrisamordning som ett antal 
remissinstanser har påpekat att det finns personalbrist och rekryteringsproblem inom psykiatrin. 
I psykiatrin finns en stor flexibilitet i personalutnyttjandet, och olika 
personalgrupper kan till viss del ersätta varandra. Läkaren har dock en nyckelroll 
i kraft av sin långa utbildning och sina särskilda befogenheter. Personalbristen 
i psykiatrin har länge varit mest uttalad när det gäller specialiserade 
läkare (psykiatrer), i synnerhet i regioner utanför Stockholmsområdet. 
Riksrevisionen anser att regeringen bör ta initiativ till att öka tillgången på 
läkare med specialistkompetens i psykiatri. 
Utbildningsdelen av Riksrevisionens granskning är koncentrerad till 
läkarutbildningen, men det betyder inte att övriga personalkategorier är 
mindre viktiga. Personal- och utbildningsproblemen i psykiatrin borde, enligt 
Riksrevisionens mening, göras till föremål för en mera ingående analys än 
vad som varit möjligt i denna granskning. 
Psykiatrin i läkarutbildningenPsykiatrin har ett begränsat utrymme i läkarutbildningen. Grundutbildningen 
för läkare innehåller krav på minst 4 veckors psykiatri (av 5½ år), och 
AT-tjänstgöringen innehåller krav på minst 3 månaders psykiatri (av 18–21 
månader). Utbildningsvolymen framstår som mycket knappt tilltagen mot 
bakgrund av sjukdomsmönstret i befolkningen. 
Utökad kunskap i psykiatri för alla blivande läkare skulle ge alla läkare 
bättre möjligheter att möta patienter med psykisk ohälsa. Riksrevisionen 
konstaterar att staten har flera möjligheter att både öka psykiatrins attraktionskraft 
för blivande läkare och förbättra kompetensen för färdiga psykiatrer. 
Riksrevisionen anser att dessa möjligheter bör tas till vara. 

Läkarutbildningens organisering och dimensioneringGranskningen visar att statens inflytande över läkarutbildningen är otydligt, 
att läkarutbildningens dimensionering har brister och att landstingens roll i 
läkarutbildningen är motsägelsefull. 
Ansvaret är delat 
Ansvaret för läkarutbildningen är delat mellan flera parter. I det första steget, 
grundutbildningen, har universiteten huvudansvaret samtidigt som landstingen 
har ett inflytande genom att de kliniska momenten i utbildningen sker 
vid landstingens sjukhus. De två följande stegen (allmäntjänstgöringen, AT, 
samt specialisttjänstgöringen, ST) består huvudsakligen av tjänster som 
finansieras av landstingen och styrs av statligt fastställda målbeskrivningar. 
Legitimationen som följer på avslutad AT, liksom specialistbevisen som följer 
efter avslutad ST, utfärdas av Socialstyrelsen. 
Dimensioneringen av läkarutbildningen styrs av 
många hänsynDimensioneringen av läkarnas grundutbildning påverkas av många olika 
hänsyn, bland annat statsfinansiella ramar. Flera andra faktorer har också 
betydelse, inte minst den lokala tillgången på handledningsresurser för 
den kliniska delen av läkarnas grundutbildning inom de landsting som har 
universitetssjukhus. De långsiktiga planeringsunderlag som tas fram av 
Högskoleverket respektive Socialstyrelsen spelar en mer underordnad roll för 
dimensioneringen. 
Sedan lång tid tillbaka har alltför få läkare utbildats i Sverige. Andelen 
utlandsutbildade läkare har ökat starkt, från 25 till 65 procent av de nylegitimerade 
under perioden 1997–2007. Den ökning av läkarutbildningen som 
regeringen beslutat om de senaste åren är starkt försenad jämfört med de 
planeringsunderlag som tidigare redovisats av Högskoleverket. Även Socialstyrelsen 
har visat att det finns ett underskott på läkare, särskilt inom 
specialiteterna psykiatri och allmänmedicin. I den mån det finns en generell 
läkarbrist i landet blir denna särskilt märkbar inom just dessa specialiteter. 
Långsiktig planering saknas för olika specialiteterHur många läkare som vidareutbildas i olika medicinska specialiteter beror 
av antalet ST-tjänster som tillsätts i landstingen. Men antalet sådana tjänster 
inom olika specialiteter följer inte alltid några långsiktiga vårdpolitiska 
prioriteringar. 

Granskningen tyder också på att landstingens ansvar för handledning av 
blivande läkare och specialister är oklart. 
Varje landsting har ett huvudmannaansvar för hela hälso- och sjukvårdens 
försörjning med specialistläkare inom sitt geografiska område, alltså 
inte bara för den vård som bedrivs i landstingens egen regi utan även för den 
privata vården. 
Vidare finns en konflikt mellan det enskilda landstingets kortsiktiga och 
långsiktiga intressen när det gäller utbildning. Utbildning är en investering 
som kostar handledningsresurser under den tid utbildningen pågår, medan 
avkastningen i form av färdigutbildad personal visar sig först senare. Vissa 
landsting (inte alla) har möjligheter att minska sina utbildningskostnader 
genom att rekrytera färdigutbildad personal från andra landsting och från 
utlandet. Det minskar också deras intresse för långsiktig utbildningsplanering. 
I stället belastas utflyttningsregioner med ökade utbildningskostnader 
och/eller försvårad läkarbrist. För att balansera detta skulle det behövas ett 
starkare planeringsansvar på nationell nivå. Det så kallade Nationella planeringsstöd 
som utarbetas av Socialstyrelsen löser inte problemen. 
Riksrevisionens rekommendationer• Riksrevisionen anser att regeringen bör överväga att omfördela stödet till 
utvecklingen av vården av psykiskt sjuka. Tillfälliga resurstillskott bör 
ersättas med långsiktiga åtgärder som ligger inom det statliga 
ansvarsområdet och som stöder psykiatrin utan att försvaga landstingens ansvar. Sådana åtgärder, exempelvis utökad utbildning och forskning på psykiatrins område, kan väntas få bättre verkningsgrad än tillfälliga resurstillskott till landstingen. 
• Riksrevisionen anser att regeringen bör överväga att förstärka läkarutbildningen i psykiatri. Särskilt vill Riksrevisionen peka på vikten av 
läkarnas grundutbildning får ett större innehåll av psykiatri. Utökad 
forskning kan också öka psykiatrins attraktionskraft för blivande läkare. 
Riksrevisionen rekommenderar att regeringen tar initiativ till åtgärder på 
detta område. 
• Riksrevisionen anser att man bör se över läkarutbildningens organisation 
och finansiering för att skapa ökad tydlighet i ansvarsförhållanden, 
dimensionering, styrning och uppföljning. Landstingens åligganden i 
samband med läkarnas specialistutbildning bör förtydligas, liksom 
Socialstyrelsens roll när det gäller det Nationella planeringsstödet. Riksrevisionen rekommenderar att regeringen tar initiativ till en översyn av 
dessa frågor. 

1 Granskningens motiv och inriktning 
Ett offentligt åtagande under förändringVården och omsorgen om personer med psykiska sjukdomar är ett offentligt 
åtagande. 
Psykiatrin som kunskapsområde har både human- och naturvetenskapliga 
aspekter och samspelar med de normer som råder i det omgivande 
samhället. Detta präglar också psykiatrins ställning i förhållande till andra 
medicinska specialiteter. 
Vården och omsorgen om psykiskt sjuka har ändrats på ett grundläggande 
sätt sedan 1960-talet, både i Sverige och i andra länder. Strävan har 
varit att så långt möjligt ersätta heldygnsvården med insatser inom den 
öppna vården och ett utbyggt stöd i samhället. Denna process har i Sverige 
förstärkts av den så kallade psykiatrireformen år 1995 som innebar att 
kommunerna fick ett ökat ansvar för att ge stöd till personer med psykiska 
funktionshinder.1 Samtidigt fick landstingen ett mindre ansvar. 
De undersökningar som gjorts av regeringens psykiatrisamordnare tyder 
på mångfasetterade brister såväl inom landsting och kommuner som i samspelet 
dem emellan.2 Regeringen har därefter tagit initiativ till ett antal olika 
åtgärder för att stärka vården och omsorgen om psykiskt sjuka. I slutet av 
april 2009 presenterade regeringen en samlad bild av sin politik för personer 
med psykisk sjukdom eller psykisk funktionsnedsättning.3 
Riksrevisionens granskning syftar till att undersöka om de statliga 
insatser för psykiatrin som haft formen av tillfälliga ekonomiska bidrag till 
landstingen samt läkarutbildning har varit effektiva mot bakgrund av statens 
uppgifter på området. Granskningen berör i första hand förhållandet mellan 
staten och landstingen och omfattar perioden 2001–2007. Regeringens 
senare åtgärder på området ingår inte i granskningen, men beskrivs kortfattat i kapitel 3. 
1 Ett psykiskt funktionshinder kan uppstå som följd av psykisk sjukdom. I detta kapitel används 
uttrycket psykisk sjukdom som samlingsbeteckning. Begreppen förklaras närmare i kapitel 2.2 Den Nationella psykiatrisamordningen tillsattes av regeringen hösten 2003 under ledning av 
Anders Milton. Utredaren rapporterade sina resultat i november 2006: SOU 2006:91; 2006:100.3 Regeringens skrivelse 2008/09:185.

1.1 Problembild och motiv för granskningenEn utgångspunkt för granskningen är de svårbemästrade problem inom vården 
av psykiskt sjuka som klarlagts av Nationell psykiatrisamordning. Bland 
annat påtalades brister i vårdens tillgänglighet och differentiering samt 
brister i kunskap om vårdmetoder och i personalens kompetens. Dessa problem 
har fortsatt att skapa oro och uppmärksamhet i den allmänna debatten 
och speglas också i den fortlöpande rapporteringen från Socialstyrelsen och 
andra källor. 
Komplicerade ansvarsförhållandenVård och omsorg om personer med psykiska sjukdomar är ett offentligt 
åtagande med komplicerade ansvarsförhållanden. Staten har det övergripande 
ansvaret, men finansieringen och genomförandet har delegerats till 
landsting och kommuner. Landstingen och kommunerna delar ansvaret mellan 
sig enligt principer som delvis är lagfästa, men som även förutsätter ett 
fungerande samarbete kring patienterna. 
Genom lagstiftning har staten markerat betydelsen av hälso- och sjukvård 
och socialtjänst och ställt krav på hur dessa verksamheter ska bedrivas. 
Staten stöder också verksamheterna på olika sätt, bland annat genom forskning 
och högre utbildning samt statlig tillsyn. Dessutom har staten vid vissa 
tillfällen tillfört särskilda medel till landstingen i syfte att påverka inriktningen 
av vården. 
En svag patientgrupp och ett särpräglat kunskapsområdePersoner med allvarliga psykiska störningar behöver ofta upprepade vårdinsatser 
från psykiatrin och stödbehovet i övrigt kan också variera över tid. 
Samspelet mellan huvudmännen för hälso- och sjukvård och socialvård 
samt mellan olika vård- och stödformer har därför central betydelse. Många 
psykiskt sjuka har nedsatt initiativförmåga och svårigheter att själva tillvarata 
sina intressen. 
Inom psykiatrin som kunskapsområde finns olika förklaringsmodeller 
och kunskapstraditioner. Jämfört med andra medicinska specialiteter har 
psykiatrin en förhållandevis svag ställning inom medicinen. 
Medborgarna får bära dolda kostnader om vården inte 
fungerar välUr medborgarnas synvinkel är vården av psykiskt sjuka ett väsentligt område. 
Psykiska sjukdomar kan drabba många, direkt och indirekt. Konsekvenserna 
kan bli långvariga och stigmatiserande. Anhöriga och andra närstående 
blir ofta djupt involverade i de problem som följer av psykisk sjukdom. 

Obehandlad psykisk ohälsa har också samhällsekonomiska konsekvenser. 
En del onödiga, eller onödigt långvariga, sjukskrivningar kan bero på 
brister i vården. Även anhöriga och andra närstående kan få försämrad hälsa 
eller arbetsförmåga om den offentliga vården inte fungerar väl. 
1.2 Syfte, inriktning och genomförandeGranskningen avser vissa statliga insatser som påverkat landstingens 
resurser för vård av psykiskt sjuka. De insatser som rör primärkommunerna 
berörs endast i den mån samma insatser också riktats till landstingen. 
Statens samspel med landstingen 
Syftet med granskningen är att få en tydligare bild av samspelet mellan 
staten och landstingen när det gäller resurserna till psykiatrin, både de ekonomiska 
bidragen och tillgången på personal med högre utbildning, särskilt 
läkare. En viktig del i detta är att klarlägga ansvarsförhållandena mellan de 
berörda aktörerna. Granskningen avser att ge svar på följande revisionsfråga:
• Har de statliga insatserna för psykiatrin i form av ekonomiska 
förstärkningar och läkarutbildning varit effektiva mot bakgrund av 
statens uppgifter på området? 
För att besvara denna fråga har vi inhämtat information om regeringens styrning 
av de statliga ekonomiska resurstillskotten till den psykiatriska vården 
och resultaten av dessa tillskott. Vi har vidare undersökt statens ansvar och 
uppgifter när det gäller dimensioneringen och organiseringen av läkarutbildning 
i psykiatri samt organiseringen av läkarutbildningen utifrån vårdens behov 
av psykiatriutbildad personal. Granskningen omfattar åren 2001–2007. 
Aktörer med ansvar för resurserna till psykiatrinFinansieringen och organiseringen av vården och stödet till psykiskt sjuka är, 
enligt nuvarande lagstiftning, i första hand ett ansvar för landsting och primärkommuner. 
När det gäller den högre utbildningen har staten ett omfattande 
ansvar. Ansvarsförhållandena är dock inte entydiga eftersom landstingen 
har stort inflytande över dimensioneringen av de kliniska delarna av 
de medicinska utbildningarna. 
De statliga aktörer som berörs av granskningen är i första hand regeringen 
och Regeringskansliet (Social, Utbildnings- och Finansdepartementen) 
samt Socialstyrelsen; därtill berörs Högskoleverket och de lärosäten 
som ger relevanta utbildningar. Regeringen har det övergripande ansvaret. 

Även landstingen och deras intresseorganisation – Sveriges Kommuner och 
Landsting (SKL) – är aktörer på området och har bidragit med information i 
granskningen. 
Med benämningen ”landsting” avses i denna rapport även regionerna 
Skåne och Västra Götaland samt Gotlands kommun. 

Bedömningsgrunder och synsätt 
De bedömningsgrunder som används i granskningen utgår från allmänna 
effektivitetskrav och från förväntningar om tydliga ansvarsförhållanden och 
goda beslutsunderlag. 
Analysen av de statliga bidragen utgår från sex frågor som rör bidragens 
form och innehåll, deras spårbarhet och effekter samt uppföljningarna och 
deras användning (kapitel 4). Analysen av de statliga bidragen ur ekonomisk 
synvinkel (kapitel 5) utgår från en jämförelse mellan de statliga bidragen och 
landstingens egna resurser för psykiatrisk vård. 
Redogörelsen för psykiatrins personalfrågor och läkarutbildningen (kapitel 6–9) är huvudsakligen deskriptiv. De normer som framgår av lagstiftningen 
är övergripande och allmänna. Riksrevisionens bedömningar i denna del 
bygger på vad som framstår som rimliga tolkningar av dessa normer. 
Vår bedömning av revisionsfrågan är även beroende av hur man betraktar 
statens uppgifter på psykiatrins område. Denna komplexa fråga behandlas 
i kapitlet om det offentliga åtagandet för vården (kapitel 10) samt i 
slutsatskapitlet (kapitel 11). 
Riksrevisionen har, utifrån sitt mandat, anlagt ett brett perspektiv på 
det statliga åtagandet och det nationella vårdsystemet. Att den övergripande 
ansvarsfördelningen för vården är tydlig och fungerar väl, samt att 
ansvarsfördelningen korrigeras då detta är befogat, är ett statligt ansvar. 
Metoder och underlagsmaterialGranskningen baseras på omfattande dokument- och litteraturstudier samt 
intervjuer och andra kontakter med företrädare för berörda myndigheter och 
departement, verksamheter och intresseorganisationer. 
En stor del av vårt arbete med att granska de statliga bidragen bygger på 
uppföljningsrapporter från Socialstyrelsen och kompletterande intervjuer. 
Arbetet med att förstå läkarutbildningens uppbyggnad, ansvarsfördelning 
och dimensionering bygger på dokumentstudier och intervjuer med företrädare 
för berörda departement (Utbildnings- och Socialdepartementen), 
myndigheter (Socialstyrelsen och Högskoleverket), universitet (Karolinska 
Institutet), intresseorganisationer (SKL, Svenska Psykiatriska Föreningen 
m.fl.) samt aktiva läkare med erfarenhet från området.

För att förstå hur statens agerande fungerat ur ett landstingsperspektiv 
– såväl när det gäller de statliga bidragen som läkarutbildningen – har 
information inhämtats från forskningsrapporter och utredningar samt från 
intervjuer med SKL och landstingsrevisorer. 
Med Stockholms läns landstingsrevisorer har vi haft flera möten och ett 
kunskaps- och erfarenhetsutbyte. Revisorerna i Stockholms läns landsting 
har parallellt med Riksrevisionen arbetat med en granskning av ett besläktat 
ämne rörande landstingets ansvar för utbildningen av psykiatriker. Vi har 
även besökt landstingsrevisorerna i Uppsala och Västerbottens läns landsting 
och fört ingående samtal med dem. Underlaget har utgjorts av landstingsrevisionens 
egna rapporter och ett antal förberedda frågor som rört 
psykiatrin i länet, ekonomi, styrning och prioriteringar samt länets personalsituation 
inom psykiatrin. Länen har valts utifrån bland annat storlek och 
geografiskt läge. Vi har också tagit del av landstingsrevisionens rapporter i 
ytterligare några landsting med tonvikt på samma frågor. 
Källmaterialet för granskningen framgår av referensförteckningen och 
intervjupersonerna av Riksrevisionens projektakt. 
Extern och intern kvalitetssäkringUtkast till rapporten har lästs och kommenterats av berörda kontaktpersoner 
i departement, myndigheter och ovan nämnda organisationer. Synpunkter 
har lämnats på såväl konkreta fakta som beskrivningar av bakgrund och 
sammanhang. Denna dialog har förts i flera omgångar. 
Professor Anders Anell vid Ekonomihögskolan i Lund har på uppdrag av 
Riksrevisionen läst och kommenterat utkast till texten. Ett särskilt seminarium 
för diskussion av centrala frågor i granskningen hölls den 19 mars 2009 
under ordförandeskap av riksrevisor Claes Norgren. Deltagare var företrädare 
för Regeringskansliet, Socialstyrelsen, den hälsoekonomiska forskningen 
och läkarutbildningen. 
I slutskedet av granskningen har ett mindre antal kontaktpersoner och 
organisationer getts tillfälle att ge synpunkter på ett fullständigt rapportutkast 
som även inkluderat Riksrevisionens preliminära slutsatser och rekommendationer. 
Synpunkter har lämnats av företrädare för Socialdepartementet, 
Utbildningsdepartementet, Socialstyrelsen och Högskoleverket. Vi har 
också varit i kontakt med personer knutna till Svenska Läkaresällskapet och 
Sveriges Yngre Läkares Förening som lämnat värdefulla synpunkter. Sveriges 
Kommuner och Landsting (SKL) har beretts tillfälle att ge synpunkter men 
avstått. 
Intern kvalitetssäkring har utförts enligt Riksrevisionens rutiner. Utkast 
till texten har granskats av myndighetens kvalitetssäkrare.

Arbetet inom RiksrevisionenGranskningen baseras på en förstudie som avslutades våren 2008. Beslutet 
att inleda granskningen fattades i april 2008 av riksrevisor Eva Lindström. 
Ansvaret för granskningen övertogs i augusti 2008 av riksrevisor Claes Norgren. 
Den empiriska delen av granskningsarbetet avslutades i april 2009. 
Arbetet med granskningen har utförts av revisionsdirektörerna Karin 
Rudberg och Stefan Lindström, den förstnämnda projektledare, samt av 
Cecilia Dittmer, projektanställd. Projektbeställare har varit granskningsenhetschef 
Eva Lindblom. 
1.3 Disposition 
Rapporten innehåller vissa bakgrunds- och sammanhangsbeskrivningar. De 
centrala resultaten av granskningen finns i kapitlen 4–5 och 7–9. Dispositionen 
är följande: 
• Kapitel 2 består av en orienterande beskrivning av psykiatrin som 
verksamhetsområde. 
• I kapitel 3 beskrivs vårdens organisering. 
• Kapitel 4 innehåller våra iakttagelser av de statliga bidragen till psykiatrin 
under perioden 2001–2007. 
• I kaptitel 5 redovisas psykiatrins ekonomiska resurser med tonvikt på 
landstingens egna insatser.
• Kapitel 6 behandlar personalbehoven i den psykiatriska vården. 
• Kapitel 7 beskriver läkarutbildningen med inriktning på psykiatri, såväl 
vad gäller lagstiftning och annan reglering som utbildningens uppläggning och ansvarsfördelning. 
• Kapitlen 8 och 9 behandlar dimensionerings- och styrningsproblem på 
central och regional nivå, särskilt för utbildning till psykiater.
• I kapitel 10 beskrivs hur det offentliga åtagandet för psykiatrin är uppbyggt. Här ingår också ett avsnitt om samhällsaspekterna på vården av 
psykiskt sjuka.
• Kapitel 11 innehåller Riksrevisionens slutsatser och rekommendationer. 
Rapporten avslutas med en referensförteckning.

2 Om psykiatrin som verksamhetsområde 
I detta kapitel förklaras vissa centrala begrepp. Omfattningen av den psykiska 
ohälsan beskrivs kortfattat. Vi framhåller också några särdrag för psykiatrin 
som verksamhetsområde.
2.1 Psykisk störning, sjukdom, ohälsa, funktionshinder 
Psykisk störning eller sjukdomEn psykisk störning är ett ”tillstånd kännetecknat av avvikelser i upplevelser 
och beteenden. Termen psykisk störning har numera fått ersätta psykisk 
sjukdom för att markera att ett biologiskt underlag inte kan påvisas vid en 
del av de tillstånd som faller inom psykiatrins verksamhetsområde.”4 
Begreppet ”psykisk störning” används i svensk lagstiftning. Sjukdomsbegreppet 
lever dock kvar inom vården och vardagsspråket, och i denna 
granskningsrapport används begreppet psykisk sjukdom i ungefär samma 
bemärkelse som psykisk störning. Denna användning av begreppen tillämpas 
även av Nationell psykiatrisamordning. 
Psykiatri 
”Psykiska störningar, deras yttringar, orsaker, behandlingar och förebyggande utgör 
psykiatrins verksamhetsområde. Psykiska symtom kan uppstå antingen genom rubbningar 
i hjärnans struktur eller funktion (kroppsliga orsaker) eller genom påfrestningar 
och smärtsamma upplevelser av omvärlden (psykiska orsaker). Psykiatrins behandlingsmetoder 
kan bygga på läkemedel och andra metoder som ingriper i hjärnans 
struktur och funktion (somatisk terapi), psykologiska åtgärder som påverkar individens 
upplevande och beteende (psykoterapi), eller åtgärder som riktar sig mot omvärlden 
(socialpsykiatriska åtgärder). 
[– – –]
Somatisk terapi utgår från människan som biologisk organism, medan psykoterapi och 
socialpsykiatriska åtgärder förutsätter en uppfattning av människan som personlighet 
och samhällsvarelse. Psykiatrin arbetar därför med både en medicinsk och en psykosocial 
sjukdomsmodell, och är samtidigt en naturvetenskap och en humanvetenskap.”
Källa: Nationalencyklopedin.

Som exempel på psykisk sjukdom kan nämnas schizofreni och bipolär sjukdom 
(manodepressivitet), men också många andra tillstånd som ångestsyndrom, 
personlighetsstörningar, depression med mera. 
Det finns olika klassificeringar av psykiska störningar. 5 De diagnostiska 
4 Nationalencyklopedin.
5 ICD-10 (International Classification of Diseases and Related Health Problems, Tenth Revision) 
utges av WHO och är avsedd som internationell basklassifikation för allmänt medicinskstatistiskt 
bruk. Det används i Socialstyrelsens patientregister. Ett annat system, som enbart gäller psykiatrin, är DSM-IV (Diagnostic Statistical Manual of Mental Disorders, Fourth Revision) vilket 
används mer i det kliniska arbetet i Sverige och andra länder. Handboken ges ut av American 
Psychiatric Association.

systemen har förändrats över tid, och ytterligare förändringar kan förväntas i 
framtiden.6 Diagnostik är egentligen en klassifikation av vissa beteenden och 
är inte nödvändigtvis samma sak som en sjukförklaring. Även ett övergående 
krisbeteende kan klassificeras som exempelvis depressivt, psykotiskt eller 
suicidalt.7 Psykiska symtom kan uppstå genom rubbningar i hjärnans funktion 
men också genom utifrån kommande påfrestningar och kombinationer 
härav (stresssårbarhetsmodellen). 
Sjukdomsbegreppet är beroende av vad som betraktas som normalt, 
men även av graden av lidande hos den berörda personen, av eventuella 
risker för personer i omgivningen och av tidsaspekten. Ett i psykiatrisk mening 
sjukligt beteende är avvikande från det normala och innebär dessutom 
ett lidande eller en risk för den som har beteendet eller för hans eller hennes 
omgivning. Kris är ett tillfälligt sjukligt beteende som framstår som en rimlig 
och förståelig reaktion på yttre omständigheter.8 
Psykisk ohälsaBegreppet psykisk ohälsa används som ett samlingsbegrepp för en vid grupp 
av ohälsotillstånd som har psykiska komponenter. Här ingår inte bara 
psykiska störningar av allvarligt slag utan även milda former av ohälsa av 
exempelvis depressiv natur. Alla former av ohälsa behöver inte föranleda 
läkarbesök. Många till synes lindriga psykiska ohälsotillstånd kan dock 
innebära inskränkningar i individens arbetsförmåga och välbefinnande och 
även ha ekonomiska följder, såväl för den enskilde och dennes närstående 
som för samhället. Lindrig psykisk ohälsa kan också utgöra förstadier till mer 
allvarliga störningar och är då viktig att uppmärksamma och åtgärda. 
Personer med psykisk ohälsa kan dock inte genomgående beskrivas som 
resurssvaga. Här finns också individer som lärt sig att hantera sin sjukdom 
och som lever ett aktivt om än inte okomplicerat liv. Psykisk ohälsa behöver 
inte utesluta ett framgångsrikt yrkesliv. 
Omfattningen av självskattad psykisk ohälsa är möjlig att undersöka med 
hjälp av intervjuer.9 Oro och ångest är en typ av psykisk ohälsa som enligt
Socialstyrelsen kan förändras påtagligt över korta tidsperioder. Det var 
exempelvis 260 000 fler personer som uppgav ängslan, oro eller ångest åren 
2005–2006 än tio år tidigare.10 
Andelen personer som upplever nedsatt psykiskt välbefinnande kan 
enligt Nationell psykiatrisamordning vara starkt beroende av samhällsfaktorer 
(arbetsliv, arbetslöshet, normbildning, omflyttning), medan förekomsten 
av psykisk sjukdom (psykossjukdomar, svårare depressioner etcetera) har 
mindre samband med förändringar i samhället.11 
6 En ny version av det diagnostiska systemet DSM håller för närvarande på att utarbetas, se 
www.psych.org.
7 Cullberg (2000).
8 Cullberg (2000). 
9 Andelen personer som vid intervjuer uppgav att de led av någon grad av ängslan, oro eller ångest 
uppgick år 2002–03 till 26 procent av kvinnorna och 16 procent av männen, enligt SCB 2003.10 Socialstyrelsen (2008) Folkhälsa och sociala förhållanden, s. 19.11 SOU 2006:100, s. 95.

Psykiskt funktionshinderEn psykiatrisk diagnos är i sig otillräcklig för att beskriva konsekvenserna 
för den enskilde. Enligt Nationell psykiatrisamordning är detta skälet till att 
begreppet psykiskt funktionshinder har införts.12 Begreppet lanserades i samband 
med psykiatrireformen 1995. Tidigare användes andra benämningar.13 
Begreppet funktionshinder är omgivningsrelaterat, det vill säga funktionshindret antas bero på att omgivningen inte har anpassats till de personer 
som har funktionsnedsättningar. Synen på funktionshinder och handikapp14 
har under de senaste femtio åren genomgått mycket stora förändringar i 
riktning mot humanisering och integrering. Dessa förändringar i synsätt 
hade knappast varit möjliga om inte benämningarna samtidigt hade ändrats. 
Fortsatta förändringar i benämningarna planeras.15 
Den exakta innebörden av begreppet psykiskt funktionshinder har varit 
föremål för mycket diskussion ända sedan 1995. Den definition som lagts 
fast av Nationell psykiatrisamordning är följande: 
En person har ett psykiskt funktionshinder om hon eller han har väsentliga svårigheter 
att utföra aktiviteter på viktiga livsområden, och dessa begränsningar har funnits eller 
kan antas komma att bestå under en längre tid. Svårigheterna ska vara en konsekvens 
av psykisk störning.16 
Ett av psykiatrireformens mål var att personer med psykiskt funktionshinder 
ska kunna leva som andra i samhället, med samma rättigheter och skyldigheter. 
Detta innebär bland annat att personer med psykiskt funktionshinder 
inte ska få alla sina behov tillgodosedda av en speciell organisation eller huvudman 
utan ta del av samhällets utbud av vård, stöd och service på samma 
sätt som andra.17 
Allmänt sett har synen på funktionshinder förändrats; anpassningar görs 
kontinuerligt för att avlägsna hinder för de funktionshindrades rörelsefrihet 
och delaktighet i samhället.18 Det handlar då ofta om fysiska anpassningar 
och hjälpmedel. Motsvarande anpassningar har inte betraktats som självklara 
när det gäller personer med psykiska funktionshinder, konstaterar Nationell 
psykiatrisamordning.19 
Ett psykiskt funktionshinder kan ha olika karaktär och innebära begränsningar 
både kognitivt (tankemässigt) och emotionellt (känslomässigt). Bristande 
förmåga att planera och överblicka konsekvenserna på sikt kan vara 
12 SOU 2006:100, s. 93.13 Personer med psykiska funktionshinder brukade förr omtalas som kroniskt psykiskt sjuka, 
”kroniker”, psykiskt långtidssjuka eller personer drabbade av allvarlig psykisk störning. 
Socialstyrelsen (2005) Perspektiv på …, s. 8. 
14 Begreppet handikapp är numera utmönstrat av Socialstyrelsen, enligt beslut i oktober 2007. 
Se www.socialstyrelsen.se/Aktuellt:Bort med termen handikapp, 2007-10-10.15 Enligt Socialdepartementet kommer begreppet psykiskt funktionshinder successivt att utmönstras och ersättas av begreppet psykisk funktionsnedsättning.
16 SOU 2006:100, s. 69, 323–331.17 SOU 2006:100, s. 338. Kursiveringen är gjord här i syfte att fästa läsarens uppmärksamhet på den 
komplicerade innebörden i strävan att normalisera tillvaron för psykiskt funktionshindrade.
18 Ett av de nationella målen för handikappolitiken är att samhället ska utformas så att människor 
med funktionshinder i alla åldrar blir fullt delaktiga i samhällslivet. Regeringens handikappolitiska 
program har den talande titeln Från patient till medborgare, prop. 1999/2000:79.19 SOU 2006:100, s. 324.

konsekvenser av psykisk sjukdom. Många personer med psykiska funktionshinder 
har en stark tendens att dra sig undan i sociala sammanhang. 
Ett psykiskt funktionshinder kan variera över tid, något som enligt Nationell 
psykiatrisamordning kan bidra till svårigheten att se det som ett tillstånd 
som ska omfattas av den generella handikappolitiken. Det faktum att återhämtning 
är möjlig kan medföra att personer med psykiska funktionshinder 
betraktas som sjuka snarare än funktionshindrade.20 Nationell psykiatrisamordning 
anser ändå att funktionshindertänkandet och handikappolitiken bör 
tillämpas även för personer med psykiskt funktionshinder och pekar samtidigt 
på flera tecken på att så inte är fallet i dag.212.2 Patienter och vårdformer 
Hur vanliga är psykiska störningar?
Bedömningarna av hur många personer som lider av psykisk ohälsa varierar. 
Socialstyrelsen skrev för några år sedan att mellan 20 och 40 procent 
av befolkningen uppskattades lida av lättare eller svårare psykisk ohälsa.22 
I ett nyhetsbrev från mars 2009 skriver Socialstyrelsen att ”800 000 personer 
får varje år en depression, och ångestsjukdomar drabbar flera procent 
av befolkningen.”23 Bland ungdomar ökar den psykiska ohälsan. Andelen 
självmordsförsök ökar kraftigt bland unga kvinnor, och allt fler unga vårdas 
på sjukhus för depression eller ångest och för alkoholförgiftning. Nedsatt 
psykiskt välbefinnande är numera ungefär lika vanligt bland yngre som bland 
äldre.24 
Det är stor skillnad mellan antalet personer som har någon form av psykisk 
ohälsa och antalet personer som söker och får vård för detta. En annan 
svårighet att uppskatta omfattningen av den psykiska ohälsan är förekomsten 
av psykosomatiska fall, det vill säga patienter (inte minst äldre) som söker 
hjälp för fysiska symtom som enligt läkares bedömning kan ha psykiska 
orsaker. Den psykiska ohälsan kan på detta sätt öka behovet av annan vård 
och omsorg.25 
20 SOU 2006:100, s. 324. 
21 Till exempel förväntades att minst 20 000 personer med psykiska funktionshinder skulle få 
tillgång till insatser enligt LSS, men bara 3 000 har fått det. Handikappersättning och arbetsmarknadspolitiska insatser för funktionshindrade tycks också nå alltför få personer i gruppen. 
SOU 2006:100, s. 325.22 Socialstyrelsen (2005) Folkhälsorapport 2005, s. 130. Se även Cullberg (1988) som innehåller 
bedömningen att 20–30 procent av befolkningen lider av psykisk ohälsa, men endast 5 procent 
kommer till psykiatrisk vård (s. 391). Enligt regeringens nuvarande psykiatrikoordinator har 4–9 
procent av befolkningen kontakt med psykiatrin (bedömning i mars 2009). 
23 Socialstyrelsen (2009) Nytt om NU!, nr 3 2009. 
24 Socialstyrelsen (2009) Folkhälsorapport 2009, s. 16, s. 160.25 Socialstyrelsen (2009) Folkhälsorapport 2009, s. 162.

Antalet patienterAntalet personer som tagits emot som vårdsökande under ett år kan inte 
anges med säkerhet. Av Socialstyrelsens patientregister framgår att antalet 
personer som varit intagna som patienter i sluten psykiatrisk vård uppgick till 
närmare 56 000 år 2007. Eftersom en och samma person kan förekomma 
vid flera tillfällen under året är dubbelräkningar möjliga.26 Vårdtiderna varierar 
mellan något dygn och flera år. 
Ett stort antal personer med långvarig psykisk ohälsa tas även emot 
inom öppen psykiatrisk vård. Kostnaderna för den specialiserade öppenvårdspsykiatrin 
är ungefär lika stora som för den psykiatriska heldygnsvården 
(se tabell 2.1), varför det finns anledning att anta att antalet patienter inom 
öppenvården är betydande. I Socialstyrelsens register finns 225 000 personer 
som sökt och fått hjälp inom den specialiserade psykiatrin. Siffran avser 
endast läkarbesök, och rapporteringen är sannolikt inte fullständig.27 
Det finns även ett stort antal patienter inom primärvården som söker 
och får hjälp mot psykisk ohälsa. Enligt Socialstyrelsens bedömning kan 20 
procent av kostnaderna inom primärvården hänföras till psykisk ohälsa. 
Tabell 2.1 Kostnader för psykiatrisk vård samt primärvård 2006–2007, 
samtliga huvudmänNettokostnader exkl. läkemedel inom läkemedelsförmånen. Löpande priser.
Miljoner 
kronor2006Miljoner 
kronor 
2007Procent2007Psykiatrisk vård, totalt16 11616 957100,0– Mottagningsverksamhet 7 5918 63950,9– Dagsjukvård 3523191,9– Hemsjukvård93850,5– Sluten vård 8 0807 91446,7Primärvård, totalt28 70029 80020 procent av primärvården5 7405 960

Källa: SKL. Statistik om hälso- och sjukvård samt regional utveckling 2006 och 2007. 
Verksamhet och ekonomi i landsting och regioner (s. 11, 32). 
Utgiven i juni 2007 respektive juni 2008.
Vidare finns omkring 20 000 personer med psykiska funktionshinder som 
får socialt stöd via kommunen. Det finns även många med psykiska funktionshinder 
som inte får sina behov tillgodosedda, i varje fall inte i tillräcklig 
omfattning. Det totala antalet personer med psykiska funktionshinder har 
26 Socialstyrelsen (2008) Sjukdomar i sluten vård 1987–2007, s. 14, 36.27 I Socialstyrelsens patientregister fanns 225 000 patienter eller 690 000 besök rapporterade för år 
2007. Socialstyrelsen 2009-03-17.

uppskattats till omkring 40 000.28 De ovan nämnda grupperna kan till stor 
del överlappa och det är därför svårt att avgöra hur många personer som 
totalt sett är berörda. Bedömningarna av hur många som under någon del 
av ett år lider av så svår psykisk ohälsa att de söker och får vård inom den 
specialiserade psykiatrin varierar mellan 250 000 och 500 000.29 
Det totala antalet personer som direkt eller indirekt är berörda av psykisk 
sjukdom är betydligt högre, eftersom man då också bör räkna med anhöriga 
och andra närstående som ofta blir djupt involverade i de problem som 
följer av psykisk sjukdom och funktionshinder. 
Ökad vårdefterfråganDet finns enligt Nationell psykiatrisamordning en ökad efterfrågan på hjälp 
mot psykisk ohälsa.30 Detta förhållande intygas också av de intervjuer som 
gjorts i denna granskning. Alla som söker hjälp har dock inte någon djup 
eller långvarig psykisk sjukdom; den ökade vårdefterfrågan gäller i högre 
grad andra tillstånd, bland annat ångest och depression, drogberoende 
med mera, varav många kan botas eller lindras med adekvat hjälp. Det finns 
också många psykiska svårigheter som gränsar till det normala. Traumatiska 
händelser, kriser, sorg och stress kan utlösa reaktioner som liknar dem som 
förekommer vid psykiska sjukdomar. 
Efterfrågan på vård påverkas även av befolkningens förväntningar på 
vård. Den psykiatriska vården ger med tiden förbättrade möjligheter till bot 
och lindring genom utveckling av nya läkemedel och förbättrade terapeutiska 
metoder. Förbättrade behandlingsmöjligheter bidrar i sig till ökad efterfrågan 
på vård. 31 
Förväntningarna drivs dessutom av mediala och kommersiella krafter 
som innebär att hälsa, lycka och framgång betraktas som normala tillstånd, 
något som också innebär att sjukdom och ohälsa skuldbeläggs.32 Dessa 
förväntningar bidrar givetvis till en ökad efterfrågan på vård. 
Alla som behöver hjälp klarar dock inte av att själva söka vård och stöd. 
Initiativlöshet och bristande sjukdomsinsikt är typiska för många psykiska 
sjukdomstillstånd, inte minst de svåraste. Hembesök, i stället för mottagningsbesök, 
kan vara en lämpligare arbetsform för denna grupp, skriver 
Nationell psykiatrisamordning.33 Det finns också personer som behöver vård 
men som medvetet undviker psykiatrin. 
28 Psykiatriutredningen (SOU 1992:73) beräknade målgruppen för psykiatrireformen till 40 000– 
45 000 personer. Definitionen av psykiskt funktionshinder var otydlig i psykiatrireformens 
förarbeten, och det saknas också heltäckande och säkra behovsinventeringar. 
29 Den högre siffran härrör från regeringens psykiatrikoordinator. 
30 Med efterfrågan avses uttryckt behov. Se Liss (2003).
31 Medvetenheten om att det numera finns effektiva antidepressiva medel med förhållandevis 
lindriga biverkningar har medfört en ökad efterfrågan på behandling med sådana preparat. 
Marknadsföringen ha också varit intensiv. Se Carlberg (2008) och Svenaeus (2008).
32 Qvarsell (2007), s. 71. 
33 SOU 2006:100, s. 86. Hemsjukvård förekommer dock endast i liten utsträckning; se tabell 2.1.

2.3 Psykiatrins särdrag 
En särpräglad specialitet med stort arbetsfältPsykiatrin har varit en medicinsk specialitet under mer än hundra år, men 
forskningen på området är förenad med särskilda svårigheter. Enligt Nationell 
psykiatrisamordning råder det en brist på evidensbaserade metoder, 
varmed avses metoder som baseras på bästa möjliga vetenskapliga kunskapsgrund.
34 Det finns dock metoder som kan ge goda effekter men som 
ännu inte är prövade med tillräcklig vetenskaplig noggrannhet.35 Dessutom 
finns metoder vars effektivitet uppfattas som styrkt men som inte tillämpas 
på grund av brist på kompetent personal.36 Exempel är här vissa former av 
psykoterapi, särskilt kognitiv beteendeterapi (KBT) och interpersonell terapi 
(IPT).37 
Psykiatrin har under lång tid lämnat stort utrymme för vårdideologiska 
ställningstaganden, något som i sin tur anses ha inverkat på psykiatrins ställning 
inom den medicinska professionen och den vetenskapliga världen.38 
Det finns också kommersiella krafter (läkemedelsföretag) som har inflytande 
genom sin påverkan på forskningen och läkarprofessionen.39 
Psykiska sjukdomar och störningar kan förekomma med olika svårighetsgrad 
och i olika kombinationer. Ett flertal diagnoser inom det psykiatriska 
området kan bara definieras med utgångspunkt från förändringar i patientens 
beteende och subjektiva upplevelser. Systematiska mätningar och analyser 
(provtagning etcetera) som är normala hjälpmedel inom den somatiska 
vården har inte samma betydelse inom den psykiatriska. Kliniska studier 
som kan ge evidens för att psykiatrins metoder fungerar är därför dyra och 
tidskrävande. Det finns ett stort behov av kliniska studier inom psykiatrin, 
men ingen aktör har särskilt ansvar för att se till att sådana studier kommer 
till stånd. 
34 Med evidensbaserad vård avses att man genom systematiska kunskapssammanställningar söker 
ge vården den bästa möjliga vetenskapliga kunskapsgrunden. På engelska används termerna 
EBM (evidencebased medicine) och EBHC (evidencebased health care). Begreppet evidensbaserad vård är dock omdiskuterat och delade meningar råder om hur evidensbaserad ska 
förstås; se exempelvis Fries, Helgesson och Fernler (2006).
35 Socialstyrelsen (2006) Effekter av psykosociala insatser för personer med schizofreni eller bipolär 
sjukdom.
36 SOU 2006:100, s. 116, 117, 184. Kognitiv beteendeterapi (KBT) rekommenderas numera av 
Socialstyrelsen som förstahandsval vid behandling av depression och ångest. 
37 I Sverige har Statens beredning för medicinsk utvärdering (SBU) i uppgift att vetenskapligt 
utvärdera tillämpade och nya medicin ska metoder ur medicinskt, ekonomiskt, samhälleligt och 
etiskt perspektiv. Observera att evidensbegreppet kan ha en annan innebörd i andra vetenskaper 
än den medicinska. 
38 Se följande artiklar: ”En ny psykiatri?” av PC Jersild DN 22 september 2007; ”Psykiater av hela sin 
själ”, intervju med Johan Cullberg i DN 23 september 2007; ”Vår förlegade psykvård ratas av 
moderna läkare” av Markus Heilig, DN debatt 26 augusti 2007.39 Se Carlberg (2008).

Ytterligare en aspekt som framhållits av psykiatrer som intervjuats i 
denna granskning är det faktum att psykiatrins område är så vidsträckt, såväl 
när det gäller diagnoser och patientgrupper som när det gäller organiseringen 
av vården. ”Psykiatri” kan användas som samlingsnamn för många olika 
delar av vården (se figur 1 i kapitel 3). Därmed är det också lätt att rikta kritik 
mot området. Den debatt som ständigt förs i medierna – inte minst med 
anknytning till olika rättsfall – kan också tolkas som ett uttryck för att det hos 
allmänheten finns en kluvenhet i synen på vården av psykiskt sjuka. Inställningen 
bör också förstås mot bakgrund av psykiatrins historia.40 
Psykiatrins ställning inom läkarprofessionenPsykiatrin är en specialitet som har tillskrivits en förhållandevis låg status 
inom den naturvetenskapligt orienterade läkarprofessionen och bland 
medicine studerande. Detta förhållande är välkänt och har bekräftats av 
många av dem som intervjuats i denna granskning, bland annat läkare och 
landstingsrevisorer. Sveriges Kommuner och Landsting (SKL) har tillsammans 
med Svenska Läkaresällskapet funnit det motiverat att under hösten 
2008 anordna en särskild föreläsningsturné under benämningen ”Psykiatrins 
ansikten” i syfte att öka unga läkares intresse för psykiatri.41 
Ett genomgående mönster som klarlagts inom forskningen är att specialister 
har hög status medan generalister, vars ansvarsområde är svårt att 
avgränsa, har lägre.42 I en norsk undersökning rankades psykiatrin, tillsammans 
med geriatrik, hud och allmänmedicin, lägst bland de medicinska 
specialiteterna. Många undersökningar bekräftar denna bild.43 
Att psykiatrin har svårt att göra sig gällande i förhållande till andra medicinska 
specialiteter visar sig även på annat sätt, exempelvis när det gäller 
den kliniska forskningen. I en offentlig utredning, publicerad i februari 2008, 
framhålls att psykiatrin generellt pekas ut som ett ”svagt” forskningsområde. 
Det finns exempel på kliniker som inte kan ta forskningsmedel i anspråk då 
det saknas innehavare av tjänster.4440 Se exempelvis Cullberg (2007). Som framgår av nyhetsrapporteringen förekommer fortfarande 
övergrepp mot psykiskt sjuka. 
41 Syftet med föreläsningsturnén var ”att stimulera fler läkare att specialisera sig inom psykiatrin, 
förbättra aktuell rekrytering av läkare till psykiatrin i Sverige samt skapa en långsiktig attitydförbättring till psykiatrin som specialitet och höja dess status”. Slutrapport Psykiatrins ansikten. 
Svenska Läkaresällskapets hemsida, www.sls.se. Se även kapitel 10 i denna rapport. 
42 Abbott (1988).
43 Anell (2007) i Blomqvist (2007). 
44 SOU 2008:7, s. 150.

Juridiska aspekterDet finns flera ytterligare svårigheter som präglar den psykiatriska praktiken. 
Ett är behovet av tvångsvård och de juridiska och etiska komplikationer 
som följer av det. Ett annat gäller rättspsykiatrin, vars verksamhet definierar 
gränsen mellan psykiatrin och kriminalvården. Det finns med andra ord en 
strikt lagreglering som styr vissa delar av den psykiatriska vården på ett sätt 
som inte har någon motsvarighet inom kroppssjukvården (med undantag 
för smittskyddet). Vare sig tvångsvården eller det rättspsykiatriska området 
diskuteras närmare i denna rapport, men de juridiska aspekterna är viktiga 
att nämna för att man ska förstå den psykiatriska vårdens ställning. 
Gränsdragning mot allmänmänskliga problemPsykiatrin har i stor utsträckning samma typ av problem som andra delar 
av hälso- och sjukvården. Ändå har psykiatrin en särställning till följd av sin 
tvärvetenskapliga karaktär med inslag av naturvetenskap, samhälls- och 
humanvetenskap, de konkurrerande kunskapsanspråken från olika professionella 
grupper och det oklara gränsland som finns mellan psykiatriska 
tillstånd, tillfälliga kriser och allmänmänskliga problem. 

3 Vårdens organiseringI detta kapitel beskrivs förändringarna i vårdens organisation, först med 
en orienterande historik och därefter med en kortfattad beskrivning av hur 
organisationen ser ut i dag. 
3.1 Bort från institutionerna 
Varje samhälle försöker finna sitt sätt att komma till rätta med allvarliga 
psykiska sjukdomar och psykiska störningar, och varje försök är präglat av 
sin tid. Mentalsjukhusens tid tog sin början i mitten av 1800-talet och varade 
i drygt hundra år. Den behandling som gavs där, innan moderna läkemedel 
började användas för cirka femtio år sedan, hade inslag som i dag framstår 
som kränkande och inhumana. Redan tidigt fanns även en kritik mot mentalsjukhusen 
som gick ut på att själva miljön skapade störningar i form av apati 
och initiativlöshet.45 
Under 1900-talets sista decennier har vården av psykiskt sjuka och 
funktionshindrade fått nya former. De stora institutionerna har avvecklats; i 
stället har man sökt utveckla en ”samhällsbaserad vård”, baserad på öppenvårdsinsatser 
och ett utbyggt stöd i samhället. Avinstitutionaliseringen46 har 
gjort sig gällande i många länder. Den har påverkats av flera olika faktorer, 
bland annat utvecklingen av öppenvårdsbaserad metodik och tillkomsten 
av nya läkemedel mot psykos. Till det kom kritiken mot förhållandena på 
mentalsjukhusen och de stora kostnader som är förknippade med institutionsvård.
47 
Vid slutet av 1960-talet påbörjades utskrivningarna från mentalsjukhusen 
till andra vård- och boendeformer. I mitten på 1980-talet hade i princip 
alla landsting i Sverige skapat särskilda så kallade sektorskliniker med 
sammanhållet ansvar för psykiatriska insatser inom ett geografiskt område. 
Det minskade antalet platser på mentalsjukhusen hade alltså inget direkt 
samband med den så kallade psykiatrireformen som ägde rum nära trettio 
år senare. Avinstitutionaliseringen ägde i Sverige rum i två steg: först genom 
sektoriseringen och därefter genom psykiatrireformen.4845 Bülow (2004) s. 38–39.46 Begreppen ”avinstitutionalisering” och ”samhällsbaserad vård” tolkas på olika sätt av olika 
forskare. Se Bülow (2004) s. 33–35.47 SOU 2006:100. Se även Bülow (2004) s. 36–39.48 Bülow (2004).

 Psykiatrireformen (1995)
Psykiatriutredningen, vars slutbetänkande kom 1992, innehöll en rad vårdideologiska 
ställningstaganden (med innebörden att stärka den enskildes 
självbestämmande och möjliggöra ett självständigt liv) samt ett stort antal 
förslag.49 Regeringen tog i sin proposition fasta på vissa av förslagen men 
inte andra. 
Psykiatrireformen50 innebar, namnet till trots, ingen reformering av den 
specialiserade psykiatrin utan var ett försök att förbättra livsvillkoren för de 
psykiskt funktionshindrade ute i samhället.51 Kommunerna fick ett tydligare 
ansvar för personer med psykiska funktionshinder; socialtjänstlagen justerades 
och man införde ett kommunalt betalningsansvar för patienter som vårdats 
länge inom psykiatrisk heldygnsvård utan att bedömas vara i behov av 
denna vårdform. I princip innebar detta att kommunerna övertog ansvar från 
landstingen. Vissa statliga medel (drygt 1 miljard kronor) åtföljde reformen, 
som trädde i kraft år 1995. 
Nationell psykiatrisamordning har i efterhand konstaterat att ”glappet 
mellan den reducerade slutenvården och ett ännu inte fullt utbyggt system 
av samhällsbaserad vård, stöd och service” innebar stora svårigheter. Enligt 
samma källa ledde reformen ”mera till ett förtydligande av gränser än till 
långsiktig samverkan och gemensamma lösningar av problemen. Detta medförde 
att bristerna i samverkan till viss del bestod, vilket blev mest tydligt i 
samband med att de kortvariga stimulanspengarna upphörde.”52 
En principskiss som visar olika patientgruppers fördelning på vårdformer 
och huvudmän efter psykiatrireformen finns i figur 1. 
Tre kommunaliseringsreformer under 1990-taletTvå liknande reformer ägde rum vid ungefär samma tid som psykiatrireformen. 
Den ena var den så kallade Ädelreformen (1992) som avsåg vården av 
de äldre. Den andra var den stora handikappreformen (1994) som innebar 
att man införde en ny rättighetslag (lagen om stöd och service för vissa 
funktionshindrade, LSS) som främst avsåg personer med fysiska funktionshinder 
eller utvecklingsstörning. Alla tre reformerna hade det uttalade syftet 
att stärka den enskildes ställning och valfrihet och innebar att ansvaret 
för respektive målgrupp delades mellan två eller flera huvudmän. Alla tre 
reformerna innebar också ett ökat ansvar för kommunerna och ett minskat 
ansvar för landstingen. 
49 SOU 1992:73. 
50 Prop. 1993/94:218; 1993/94:SoU28.51 Socialstyrelsen (1999) Välfärd och valfrihet? Begreppet psykiskt funktionshinder förklaras i 
kapitel 2. 
52 SOU 2006:100, s. 91.

FIGUR 1 Vård- och omsorgsansvar för personer med psykisk ohälsa 
Figuren nedan är starkt förenklad. Varje landsting har gränsytor inte bara mot en 
kommun utan mot samtliga kommuner i länet.
I IIIIIIV 
LandstingKommunerI princip kan man tala om följande grupper av vårdbehövande personer:
I – Personer som på grund av psykisk ohälsa har behov av vård inom primärvården 
(inklusive samtal). 
II – Personer med psykiska störningar som behöver någon form av specialiserad 
psykiatrisk vård (öppen vård eller heldygnsvård), men som inte behöver kommunalt stöd. 
Observera att gränsen mellan I och II är flytande och föremål för diskussioner. 
III – Personer med både psykisk sjukdom (eller sviter av sådan sjukdom) och behov av 
kommunala insatser. Denna grupp består av dels (a) psykiskt funktionshindrade, dels (b) 
personer med både missbruk och psykisk störning (så kallad dubbeldiagnos). Både landstingets 
och kommunens verksamheter berörs. Samordningsproblem kan uppstå. 
IV – Den fjärde gruppen består av personer som i första hand har behov av kommunalt 
stöd. I denna grupp kan det finnas personer med rent psykiska funktionshinder (som 
följd av till exempel schizofreni) men även andra funktionshindrade som får stöd enligt 
LSS eller Socialtjänstlagen. Bland dem finns en del med kognitiva funktionsnedsättningar 
som inte beror på psykisk sjukdom (exempelvis utvecklingsstörning eller hjärnskada). I 
vissa landsting får psykiatrin ta emot patienter som skulle ha behov av så kallad vuxenhabilitering 
snarare än psykiatrisk vård. 
I vissa landsting förekommer det även att patienter som råkar i kris till följd av exempelvis 
cancerbesked hänvisas till psykiatrin, trots att den somatiska vården borde ha kompetens 
nog för ändamålet. Psykiatrin kan med andra ord ha svårt att avgränsa sitt ansvarsområde 
gentemot övriga specialiteter. 
Ändrad vårdstruktur i psykiatrin 
En överflyttning av den psykiatriska vården från heldygnsvård i landstingens 
regi till andra vårdformer har pågått länge. Förändringen påskyndades av 
psykiatrireformen (1995). Denna reform var avsedd att normalisera livet för 
människor med psykiska funktionshinder, men den kom även att medföra att 
vårdkedjorna blev mer instabila. Kommunerna hade också svårt att på kort 
sikt ersätta bortfallet av de verksamheter som lades ned av landstingen. Enligt 
Socialstyrelsen har antalet platser i den kommunala heldygnsomsorgen 
numera ökat lika mycket som den landstingsdrivna psykiatriska heldygnsvården 
har minskat.

Psykiatrireformen kom i praktiken att ge landstingen möjlighet till 
fortsatt snabba nedskärningar av antalet platser i psykiatrisk heldygnsvård. 
Även en del öppna verksamheter och mobila team kom att läggas ned av 
landstingen då man kunde hävda att dessa verksamheter nu borde ”skötas 
av kommunen”.53 
Genom psykiatrireformen minskade kostnaderna för vården, särskilt för 
landstingen. Den genomsnittliga kostnaden per brukare och år minskade 
genom reformen till mindre än hälften, främst därför att boendet i kommunerna, 
även med omsorg dygnet runt, är billigare än psykiatrisk heldygnsvård.
54 
Vårdstrukturen har fortsatt att förändras även under senare år. Under 
perioden 2001–2007 minskade antalet vårdplatser i psykiatrisk heldygnsvård 
med 15 procent. Samma typ av förändring, fast inte fullt lika kraftig, har 
ägt rum i den somatiska vården.55 Neddragningarna av antalet vårdplatser i 
psykiatrin kompenseras delvis av ett ökat antal heldygnsplatser i kommunal 
regi samt av öppna vårdformer. Antalet besök hos läkare i öppen psykiatrisk 
vård har ökat marginellt sedan 2001 (ingen förändring 2001–2004, därefter 
en ökning med totalt 0,9 procent under treårsperioden 2001–2007). Antalet 
besök hos annan vårdpersonal än läkare har ökat betydligt mer, med nära 
15 procent 2001–2004 och med ytterligare 11 procent 2004–2007. 
3.2 Efter psykiatrireformen 
En del har gjorts sedan 1995 för att komma till rätta med bristerna i det kommunala 
stödet till de psykiskt funktionshindrade. Kommunerna har så småningom 
byggt upp sin verksamhet så att den i dag är betydligt mer omfattande 
än tidigare. De tidsbegränsade, statliga stimulansmedel som åtföljde 
psykiatrireformen ses av Nationell psykiatrisamordning som en, åtminstone 
på kort sikt, effektiv strategi för att öka kommunernas initiativförmåga på 
området. Det fanns dock problem med insatsernas långsiktighet. Verksamheter 
i samverkan mellan huvudmännen tenderade att läggas ned efter den 
kortvariga projekttiden med särskilda medel, medan verksamheter som 
tydligt låg inom kommunalt ansvar oftast blev kvar i det ordinarie utbudet. 
Takten i verksamhets- och kompetensutvecklingen mattades av efter det att 
de tidsbegränsade medlen upphört.56 
Psykiatrins förmåga att fånga upp personer med psykiska störningar har 
ifrågasatts. Nationell psykiatrisamordning tillsattes av regeringen på hösten 
2003 som en reaktion på flera uppmärksammade våldsdåd som utförts av 
53 SOU 2006:100, s. 88.54 Socialstyrelsen (1999) Välfärd och valfrihet?, s. 207.55 Antalet vårdplatser i den somatiska vården minskade med totalt 11 procent under perioden 
2001–2007. Det samlade antalet platser i heldygnsvård per 1 000 invånare minskade från 3,3 
till 2,9 under samma period. SKL: Statistik om hälso- och sjukvård samt regional utveckling 2006 
respektive 2007, s. 19.56 SOU 2006:100, s. 91.

psykiskt störda personer, bland annat mordet på landets utrikesminister. I 
vilken mån dessa våldsdåd hade kunnat förhindras genom bättre psykiatriska 
insatser är visserligen oklart. Att det funnits och finns brister i vården och 
omhändertagandet av personer med psykisk sjukdom är dock omvittnat. 
I detta sammanhang kan också nämnas den så kallade Psykansvarskommittén, som lade fram sitt slutbetänkande år 2002.57 Här behandlas 
främst vissa straffrättsliga frågor, men förslag lades också fram om ett 
ändrat huvudmannaskap när det gäller rättspsykiatrisk vård. I samband med 
tillsättandet av en ny utredning (2008) har regeringen nu aviserat en större 
reform inom detta område.58 
Nationell psykiatrisamordning (2003–2006)
Psykiatrisamordningen tillsattes av regeringen i oktober 2003 under ledning 
av läkaren Anders Milton och avslutade sitt uppdrag i november 2006. Uppdraget 
bestod av två delar – kraftsamling och utredning.59 En del av kraftsamlingen 
fick formen av särskilda statliga bidrag till psykiatri och socialtjänst 
(de så kallade Miltonbidragen, se kapitel 4). 
Uppdraget sågs av utredaren som en fortsättning på psykiatrireformen, 
det vill säga som en fortsättning på den utveckling som inneburit avinstitutionalisering 
och ökat självbestämmande för patienterna. Nationell psykiatrisamordning 
har resulterat i flera särskilda rapporter och två betänkanden, 
bägge publicerade hösten 2006.60 Slutbetänkandet innehåller lägesbeskrivningar 
och analyser samt ett stort antal förslag till åtgärder. 
Socialstyrelsens uppdragSocialstyrelsen har efter 2006 fått regeringens uppdrag att ansvara för det 
fortsatta stödet till utvecklingen av samhällets insatser för människor med 
psykiska sjukdomar och psykiska funktionshinder. Socialstyrelsen skapade 
år 2007 en ny organisation för detta, det så kallade NU!-projektet, senare 
omgjord till en enhet inom Hälso- och sjukvårdsavdelningen.61 Socialstyrelsen 
avser att inrikta sitt stöd på fyra huvudsakliga uppgifter: att tydliggöra 
de berörda verksamheternas uppdrag utifrån lagstiftarens intentioner; att 
samla, sammanställa och föra ut evidensbaserad kunskap och utvärderade 
metoder; att stärka brukares och närståendes ställning; att skapa bättre förutsättningar 
för verksamhetsuppföljning med mera.62 
57 SOU 2002:3.58 Dir. 2008:93.59 Psykiatrisamordnaren skulle ”driva ett strategiskt arbete för samordning av vård, social omsorg 
och rehabilitering i syfte att utveckla verksamheter för psykiskt sjuka och funktionshindrade” 
(dir 2003:133).
60 SOU 2006:91; SOU 2006:100.61 NU!-enheten (Enheten för nationellt utvecklingsstöd till verksamheter för människor med 
psykiska sjukdomar och funktionshinder) beskrivs närmare på Socialstyrelsens hemsida, 
www.socialstyrelsen.se.
62 Socialstyrelsen (2007) Socialstyrelsens stöd till utvecklingen…

Regeringens åtgärder 2007– 2009Regeringen har under de senaste åren vidtagit ett stort antal åtgärder för att 
stärka vården och omsorgen om psykiskt sjuka.63 Åtgärderna finansieras av 
ett samlat anslag kallat ”Bidrag till psykiatri” på 500 miljoner kronor åren 
2007 respektive 2008 samt 900 miljoner kronor år 2009. 
Av särskild betydelse är införandet av en ny vårdform – öppen psykiatrisk 
tvångsvård respektive öppen rättspsykiatrisk vård – som trädde i kraft den 
1 september 2008. Den nya vårdformen har motiverat ett särskilt statligt 
stöd till kommunerna (sammanlagt 525 miljoner kronor fördelat på fyra år, 
2007–2010).64 Stödet till kommunerna för den nya vårdformen och bidrag 
till landstingens verksamheter för barn- och ungdomspsykiatri (214 miljoner 
kronor per år) utgör de största beloppen i regeringens psykiatrisatsning 
under 2007 och 2008. I övrigt finns många olika, mindre kostnadskrävande 
åtgärder, främst specifika utbildningssatsningar av olika slag. Mindre belopp 
har också satsats på bidrag till telefonjour, brukarorganisationer, statlig tillsyn 
samt utveckling av kvalitetsregister för psykiatrin. 
I slutet av 2008 tillsatte regeringen en utredning som ska göra en översyn 
av den psykiatriska tvångsvårdslagstiftningen.65 Enligt direktiven ska 
utredaren utgå från att en större reform kommer att genomföras på grundval 
av Psykansvarskommitténs förslag och från att staten ska ta över ansvaret 
för de kostnader inom den psykiatriska tvångsvården av psykiskt störda lagöverträdare 
som orsakas av kraven på samhällsskydd.66 
I slutet av april 2009 överlämnade regeringen en skrivelse till riksdagen 
med en redogörelse för sin politik för personer med psykisk sjukdom eller 
psykisk funktionsnedsättning.67 I skrivelsen beskrivs såväl de åtgärder som 
redan vidtagits under 2007 och 2008 som inriktningen av de medel riksdagen 
beslutat om för 2009. Dessutom beskrivs vissa planerade reformer 
och utredningar. Åtgärderna är mångfasetterade. Politiken sammanfattas 
i tre huvudområden – vården, vardagen och valfriheten – och fyra särskilt 
prioriterade delområden: insatser riktade till barn och ungdomar, arbete och 
sysselsättning för personer med psykisk funktionsnedsättning, satsningar på 
kompetens och evidens samt stöd för långsiktigt kvalitets- och utvecklingsarbete. 
Uppföljningsinsatser beskrivs och mått för uppföljning anges. 
Vissa psykiatrifrågor tas upp också av regeringen i en proposition till 
riksdagen i maj 2009.68 Lagförslagen gäller främst barns behov av råd och 
stöd samt reglerna kring individuell planering. Genom ändringar i lagstiftningen 
föreslås hälso- och sjukvården och dess personal få en skyldighet att 
särskilt beakta barns behov av information, råd och stöd om en förälder eller 
63 I Riksrevisionens arbetsmaterial har vi noterat drygt 20 olika åtgärder med budgetkonsekvenser.
64 Regeringens hemsida, september 2008.65 Dir. 2008:93. Utredningen har antagit namnet Psykiatrilagsutredningen.
66 Dir. 2008:93. Utredningen beräknas avsluta sitt arbete den 1 juni 2010.67 Skr. 2008/09:185.68 Prop. 2008/09:193.

annan närstående drabbas av psykisk sjukdom. Vidare föreslås att kommuners 
och landstings skyldigheter i fråga om gemensam individuell planering 
och gemensamma överenskommelser regleras i lag. Ändringarna föreslås 
träda i kraft den 1 januari 2010.3.3 Det delade ansvaret 
Landstingens ansvarHälso- och sjukvården, inklusive psykiatrin, är sjukvårdshuvudmännens 
(landstingens) ansvar och styrs av hälso- och sjukvårdslagen. För all vårdpersonal 
gäller också lagen om yrkesverksamhet på hälso- och sjukvårdens 
område. Lagstiftningen beskrivs närmare i kapitel 10. 
Tre olika vårdformer är aktuella: primärvård, psykiatrisk öppenvård samt 
psykiatrisk heldygnsvård.69 
Antalet vårdplatser inom heldygnsvården har minskat med nära femtio 
procent sedan 1995 och uppgår numera till omkring 4 400. Nära hälften av 
dessa vårdplatser upptas av patienter som vårdas mot sin vilja, antingen 
med stöd av lagen om psykiatrisk tvångsvård eller med stöd av lagen om 
rättspsykiatrisk vård.70 En mycket stor del av de tvångsvårdade (cirka fyrtio 
procent) befinner sig på permission. Beläggningen inom heldygnsvården är 
mycket hög (99 procent).71 
Hälso- och sjukvården har ett ovillkorligt ansvar att ta emot och erbjuda 
plats åt alla som av domstol överlämnas till rättspsykiatrisk vård. Det betyder 
att det finns ett direkt samband mellan det statliga rättsväsendet och den 
landstingsdrivna, rättspsykiatriska vården. 
Kommunernas ansvarSocialt stöd till personer med psykiska funktionshinder – i form av särskilt 
boende, kontaktperson, boendestödjare och dagverksamhet med mera – är 
primärkommunernas ansvar. Detta ansvar framgår i första hand av socialtjänstlagen72 
som innehåller följande krav:
69 Benämningen ”heldygnsvård” används i denna rapport i största möjliga utsträckning i stället för 
den traditionella benämningen ”sluten vård”, detta eftersom den senare benämningen lätt kan 
blandas samman med tvångsvård. Drygt hälften av antalet platser i den psykiatriska heldygnsvården upptas av patienter som vårdas frivilligt.
70 Lagen (1991:1128) om psykiatrisk tvångsvård respektive lagen (1991:1129) om rättspsykiatrisk 
vård.
71 Socialstyrelsen (2008) Tvångsvården 2008, s. 16. Vid denna inventering var antalet inneliggande 
patienter i psykiatrisk slutenvård ca 4 060, varav ca 870 i rättspsykiatri, ca 900 i annan psykiatrisk 
tvångsvård och ca 2 290 i frivillig vård. Av det totala antalet personer som vårdades enligt LRV 
(rättspsykiatrins patienter) befann sig 40 procent på permission vid inventeringstillfället. 
Av det totala antalet patienter som vårdades enligt LTP (de tvångsvårdade) var 42 procent på 
permission. 
72 Socialtjänstlagen (2001:453), förkortas SoL.

”Socialnämnden ska verka för att människor som av fysiska, psykiska eller andra skäl 
möter betydande svårigheter i sin livsföring får möjlighet att delta i samhällets gemenskap 
och att leva som andra. Socialnämnden ska medverka till att den enskilde får en 
meningsfull sysselsättning och bo på det sätt som är anpassat efter hans eller hennes 
behov av särskilt stöd.”73 
I vissa fall kan lagen om stöd och service till vissa funktionshindrade (LSS)74 
vara tillämplig men detta är mindre vanligt. Enligt den senaste tillgängliga 
statistiken är det endast cirka 3 000 personer med psykiska funktionshinder 
som har fått stöd enligt LSS. Detta speglar delvis det faktum att LSS inte har 
konstruerats med tanke på de behov som psykiskt funktionshindrade har. 
Vissa förändringar i stödformerna har nyligen föreslagits av LSS-kommittén.
75 
Kommunerna har också ansvar för viss hälso- och sjukvård för personer i 
särskilda boenden – dock ej läkarvård – samt missbruksbehandling.76 
Personliga ombud för psykiskt funktionshindradeEn satsning på personliga ombud inleddes i samband med psykiatrireformen 
1995. Ombuden arbetar på uppdrag av den enskilde för att se till 
att han eller hon får de insatser från olika myndigheter som han eller hon 
behöver. Satsningen byggdes ut från och med år 2000 med hjälp av ett årligt 
statsbidrag som täcker större delen av kostnaden. Ombuden är anställda av 
kommunen som även finansierar cirka en fjärdedel av deras löner. 
Ställföreträdare – gode män och förvaltareMånga psykiskt funktionshindrade har också stöd av en god man eller förvaltare 
(så kallad ställföreträdare) för att bevaka sin rätt, förvalta sin egendom 
eller sörja för sin person. Det totala antalet personer med behov av ställföreträdare 
har ökat till följd av avinstitutionaliseringen. 
Uppdraget som ställföreträdare är av tradition ett lekmannauppdrag. 
Vissa kommuner har dock även anställda ställföreträdare, i synnerhet för de 
svårare fallen. Kommunen ansvarar även för funktionen som överförmyndare 
som ska utöva tillsyn över ställföreträdarna. De statliga länsstyrelserna har i 
sin tur tillsyn över överförmyndarna. Denna tillsyn är mycket begränsad och 
har kritiserats skarpt av Riksrevisionen i en tidigare rapport.77 
73 5 kap. 7 § socialtjänstlagen (2001:453).
74 Lagen (1993:387) om stöd och service till vissa funktionshindrade (LSS).
75 SOU 2008:77.76 18–25 §§ hälso- och sjukvårdslagen (1982:763).
77 RiR 2006:5. 

Statligt kontantstöd till personer med psykisk ohälsa 
Psykisk ohälsa är en viktig orsak till sjukskrivningar. Av dem som i januari 
2009 varit sjukskrivna i minst 90 dagar hade 32 procent någon psykisk 
diagnos. Det motsvarar nära 30 000 personer. Av samtliga pågående sjukfall 
(inklusive de med kortare sjukskrivningstid) svarade de psykiska diagnoserna 
för något under 30 procent (37 400 personer). Med ”psykiska diagnoser” avses här en förhållandevis stor grupp diagnoser (även hjärnsjukdomar 
och utvecklingsstörning). Om man räknar med att personer med psykiska 
diagnoser fick lika hög ersättning som andra försäkrade så skulle det betyda 
att nära 30 procent av den totala försäkringskostnaden förklaras av psykisk 
ohälsa. I pengar motsvarar detta cirka 7 miljarder kronor på årsbasis. 
Personer med långvariga psykiska funktionsnedsättningar och nedsatt 
arbetsförmåga kan i stället få statligt stöd i form av sjuk- och aktivitetsersättning. 
Under år 2008 var det nära 190 000 personer med psykiska diagnoser 
som mottog denna form av statligt stöd. Det totala belopp som utbetalades 
till denna grupp under januari 2009 uppgick till 1 800 miljoner kronor. Omräknat 
till ett år motsvarar detta 21,6 miljarder kronor. Både antalet personer 
och beloppet motsvarar 36 procent av det totala antalet personer som mottog, 
respektive den totala summa som utbetalades i sjuk- och aktivitetsersättning 
under 2008.78 
78 Samtliga uppgifter i avsnittet har erhållits från Försäkringskassan. 

4 Statens ekonomiska stöd till psykiatrin 
2001–2007Regering och riksdag har vid flera tillfällen under 2000-talet satsat extra 
medel för att påverka inriktningen av hälso- och sjukvården. I detta kapitel 
redovisas de satsningar som varit inriktade på psykiatrin, deras särdrag och 
deras resultat enligt tillgängliga uppföljningar. Tyngdpunkten ligger på de 
delar av vården som landstingen har ansvar för, antingen ensamma eller 
tillsammans med kommunerna (se tabell 4.1). 
Tabell 4.1 Statliga ekonomiska förstärkningar av landstingens satsningar på psykiatrin, 
2001–2007
Tid för 
beslutBenämninGPeriodHösten2000INationell handlingsplan 
för hälso- och 
sjukvården.
2001–2004Totalt 8,7 miljarder kronor på fyra 
år. Medlen avsåg fyra områden – 
primärvård, äldrevård, psykiatri 
och mångfald. Psykiatrins andel 
var ej bestämd.
Mars 
2005IIFortsättning på den 
nationella handlingsplanen. 
2005–2007Två överenskommelser träffades, 
varav den ena avsåg psykiatrin. 
500 miljoner kronor som erhållits 
2004 fick behållas. 
Hösten 
2004IIISatsning på psykiatri 
och socialtjänst.
2005–2006Totalt 700 miljoner kronor under 
två år, fördelat på två bidragstyper. 
December 
2006IVBidrag till barn- och 
ungdomspsykiatrin.
2007214 miljoner kronor för förbättrad 
tillgänglighet.

Not: Ytterligare satsningar på barn- och ungdomspsykiatrin har gjorts av regeringen 
under år 2008 och 2009. Dessa bidrag ingår dock inte i denna granskning. 
Vid sidan av dessa bidrag finns även andra statliga insatser som har betydelse 
för vården och stödet till psykiskt sjuka. Dessa insatser är inte direkt 
kopplade till landstingens egna satsningar på den psykiatriska vården, och 
de lämnas därför utanför analyserna i denna rapport. Dock kan nämnas att 
satsningen på barn- och ungdomspsykiatri kompletterades med vissa andra 
insatser för barn och unga med psykisk ohälsa (se avsnitt 4.4).79 
79 En redovisning av regeringens åtgärder lämnades i april 2009 (skr.2008/09:185). 

Metod för systematiska iakttagelserI det följande beskrivs och analyseras var och en av de bidragsformer som 
nämns i tabell 4.1. Underlagsmaterialet utgörs av tidigare gjorda uppföljningar 
samt intervjuer med olika befattningshavare inom Socialstyrelsen och 
Socialdepartementet. Riksrevisionen har således inte genomfört några egna 
empiriska undersökningar av bidragen och deras effekter. 
Våra iakttagelser utgår från vissa frågeställningar som kan anses väsentliga 
vid statlig bidragsgivning, nämligen följande: 
• Bidragens form och innehåll: 
- Har bidragen varit konstruerade så att det funnits anledning att 
vänta att de skulle användas på rätt sätt? 
- Har reglerna för bidragen möjliggjort en tillräcklig planering från 
bidragsmottagarnas sida? 
• Spårbarhet och effekter: 
- Har det varit möjligt att i efterhand spåra bidragens användning? 
- Har bidragen haft några synbara nettoeffekter?
• Uppföljningarna och deras användning: 
- Har de uppföljningar som gjorts visat på tydliga slutsatser? 
- Har uppföljningarna använts av regeringen och berörda myndigheter 
för att vägleda det fortsatta handlandet?
4.1 Den nationella handlingsplanen 2001–20044.1.1 Bakgrund, inriktning och tidigare uppföljningarDen så kallade Nationella handlingsplanen för hälso- och sjukvården presenterades 
av regeringen i en proposition i juni 2000 och beslutades av 
riksdagen i november samma år.80 Handlingsplanen omfattade fyra områden 
– primärvård, äldrevård, psykiatri samt mångfald i vården. Totalt satsades 
9 miljarder kronor under perioden 2001–2004, varav en mindre del avsåg 
nationella insatser för bland annat forskning och utveckling. Resurstillskottet
till kommuner och landsting uppgick till nära 8,8 miljarder kronor under perioden, 
varav drygt 6 miljarder tillföll landstingen för bland annat primärvård 
och psykiatri.81 
80 Prop. 1999/2000:149; bet. 2000/01:SoU5.81 Socialstyrelsen (2005) Nationell handlingsplan för hälso- och sjukvården. Slutrapport.

Tabell 4.2 Totalt resurstillskott enligt den nationella handlingsplanen för hälso- och 
sjukvården, 2001–2004Miljoner kronor, löpande priser
2001200220032004SummaKommuner28328388311832 632Landsting6606602 0602 7606 140Summa9439432 9433 9438 772

Not: Resurstillskottet avsåg fyra områden: primärvård, äldrevård, psykiatri och mångfald 
i vården. 
Källa: Socialstyrelsen (2002): Nationell handlingsplan för hälso- och sjukvården. 
Årsrapport 2002, s. 79.
Ambitionen var att resurstillskottet skulle leda till konkreta effekter. Tillskottet 
skulle alltså inte ses som en allmän ekonomisk förstärkning. Den ”vision” 
om planens inriktning som uttrycktes av regering och riksdag var dock 
formulerad i allmänna ordalag. 
Innehållet i den nationella handlingsplanen styrdes av ett utvecklingsavtal 
mellan staten, Landstingsförbundet och Svenska Kommunförbundet.82 
För psykiatrin innebar avtalet att landstingen särskilt skulle satsa på tre grupper: 
barn och ungdomar, psykiskt funktionshindrade samt äldre (se rutan).
Utvecklingsavtalet för psykiatrin 
Barn och ungdomar Tidigt och adekvat stöd ska erbjudas barn och ungdomar som visar tecken på psykiska problem. Vårdinnehållet ska utvecklas för barn och ungdomar med 
psykiska problem och samtidigt missbruk. Vårdbehoven 
hos ungdomar i åldersgruppen 16–25 år ska tillgodoses genom samordnade insatser mellan barn- 
och ungdomspsykiatrin och vuxenpsykiatrin. 
Psykiskt funktionshindradePsykiskt funktionshindrade ska uppmärksammas 
särskilt så att deras psykiatriska och somatiska vårdbehov 
blir tillgodosedda genom en utvecklad samverkan 
mellan landstingens primärvård, psykiatrin och 
socialtjänsten. 
ÄldreÄldre med psykiatriska vårdbehov ska identifieras och 
erbjudas behandling.

Landstingen åtog sig, genom Landstingsförbundet, att följa intentionerna i 
utvecklingsavtalet. De konkreta kraven på landstingen var begränsade till att 
upprätta egna lokala handlingsplaner, följa upp dem och redovisa resultaten 
till Socialstyrelsen. I de egna handlingsplanerna skulle landstingen precisera 
hur intentionerna i utvecklingsavtalet skulle uppfyllas. 
De resurstillskott som tillföll kommuner och landsting fördelades via det 
generella statsbidraget. Landstingens åtaganden i de lokala handlingsplanerna 
hade således ingen inverkan på fördelningen av resurser. 
82 Avtalet slöts den 17 maj 2000. Det återges i en bilaga till regeringens prop. 1999/2000:149.

Socialstyrelsens bedömning av landstingens lokala 
handlingsplanerSocialstyrelsen har tagit fram årliga uppföljningsrapporter åren 2002, 2003 
och 2004 samt en slutrapport år 2005. Den första rapporten innehöll en 
redovisning av landstingens handlingsplaner. 83 För psykiatrin hade dessa 
planer en tyngdpunkt på åtgärder mot psykisk ohälsa hos barn och ungdom. 
Landstingens planer gav, enligt Socialstyrelsen, mera uttryck för ambitioner 
och inriktning än för konkreta mål. Ibland var det också svårt att urskilja 
vad som var målsättning och vad som var åtgärd. Handlingsplanerna skulle 
ligga till grund för landstingens uppföljning, men det framgick sällan hur 
uppföljningarna skulle gå till. Handlingsplanerna var också mycket olika i 
struktur och omfattning och innehöll sällan uppföljningsbara mål. 
Utvecklingsavtalets förutsättningar som styrmedel 
enligt RRV 
Riksrevisionsverket (RRV) redovisade år 2003 en granskning av utvecklingsavtalets 
förutsättningar att vara ett effektivt styrmedel.84 Underlaget avsåg 
främst primärvården. RRV ansåg dock att slutsatserna var giltiga för hela 
utvecklingsavtalet, alltså även för den del som rörde psykiatrin. 
RRV:s granskning baserades bl.a. på fallstudier i fyra landsting där man 
genomfört intervjuer med ett stort antal befattningshavare. Den problembild 
som beskrevs i utvecklingsavtalet visade sig vara väl känd i landstingen. 
Avtalet ansågs inte innebära något nytt jämfört med de aktiviteter som redan 
pågick eller planerades inom respektive landsting. 
Att den kommunala självstyrelsen skulle ligga fast var inskrivet i avtalet. 
I landstingen tolkades detta som att det var ledningen i varje landsting som 
skulle avgöra vad resurserna skulle anslås till. För de flesta var det också 
okänt hur mycket pengar staten tilldelat respektive landsting. Enligt RRV var 
det endast ett fåtal personer som hade insyn i hur mycket bidrag de enskilda 
landstingen fått genom utvecklingsavtalet. Därför blev det också få som 
kunde bevaka vad resurserna användes till. 
RRV framhöll att det i första hand är landstingens ansvar att se till att de 
har nödvändiga ekonomiska och personella resurser. Landstingen beslutar 
både om landstingsskatten och om antalet tjänster för blivande specialister 
(ST-tjänster). Staten kan dock påverka även detta genom de ekonomiska 
bidragen och en ökning av antalet antagningar på läkarprogrammen. 
RRV påpekade också att de ekonomiska tillskotten enligt avtalet betalades 
ut samtidigt med en indragning av det generella statsbidraget i övrigt 
och i en tid då flertalet landsting uppvisade ett dåligt ekonomiskt resultat. 
83 Socialstyrelsen (2002) Nationell handlingsplan för hälso- och sjukvården. Årsrapport 2002.84 Riksrevisionsverket (2003) Att styra genom att komma överens. 

För flera landsting innebar landstingens svaga ekonomiska resultat att kommunallagens 
krav på budget i balans ställdes mot statens uttryckta ambitioner 
att tillskottet skulle gå till de i avtalet utpekade områdena. 
RRV:s bedömning var att utvecklingsavtalet hade begränsade förutsättningar 
för att vara ett effektivt styrmedel. Det var dessutom otydligt för de 
anställda och invånarna om pengarna var öronmärkta eller inte. Bidraget 
skulle enligt avtalet inte betraktas som en generell resursförstärkning – men 
samtidigt skulle den kommunala självstyrelsen ligga fast, vilket beslutsfattarna 
i landstingen tolkade som att det var de som skulle styra resursanvändningen. 
De anställda i primärvården hade dock väntat sig att resurserna 
skulle gå till primärvården. Utvecklingsavtalet riskerade enligt RRV att skapa 
orimligt höga förväntningar på avtalets effekter. 
Socialstyrelsens uppföljningsresultat 2005Även Socialstyrelsen redovisar i sin slutrapport från 2005 kritiska slutsatser 
om landstingens åtgärder.85 Vissa av slutsatserna hade med styrformen att 
göra. Bland annat konstateras att den nationella handlingsplanen tycktes ha 
haft störst betydelse i periodens början, trots att det ekonomiska tillskottet 
var störst i slutet av perioden. Hanteringen av bidragen innebar vanligen att 
tillskotten lades in i den ordinarie budgetprocessen. I några få landsting lades 
tillskotten in som projektmedel. Tillskottet kunde också gå in som övriga 
intäkter i budgeten och fördelas till olika sjukvårdsområden. 
Landstingen hade, enligt Socialstyrelsen, inte lyckats omfördela resurser 
från den specialiserade somatiska vården till primärvården och psykiatrin.86 
De i landstingen pågående insatserna sammanföll heller inte alltid med 
handlingsplanens intentioner.
4.1.2 Riksrevisionens iakttagelser 
Följande iakttagelser är baserade på en analys av RRV:s granskning från 2003 
och Socialstyrelsens uppföljningsrapport från 2005.87 
Bidragens form och innehåll 
- Har bidragen varit konstruerade så att det funnits anledning att vänta att 
de skulle användas på rätt sätt? 
- Har bidragsgivningen möjliggjort en tillräcklig planering från bidrags 
mottagarnas sida? 
85 Socialstyrelsen (2005) Nationell handlingsplan för hälso- och sjukvården, s. 104–105.86 Socialstyrelsen (2005) Nationell handlingsplan för hälso- och sjukvården. 
87 Riksrevisionsverket (2003) Att styra genom att komma överens, Socialstyrelsen (2005) 
Nationell handlingsplan för hälso- och sjukvården. 

Bidragens form gav landstingen mycket stor frihet. Det finns därför inga skäl 
att tro att bidragens form skulle ha försvårat landstingens planering. I den 
mån bidragen användes till andra ändamål än regeringen avsett så kan det i 
varje fall inte ha berott på att landstingen saknat planeringstid. 
I utgångsläget fanns det heller inga starka skäl att tro att bidragens syfte 
skulle vara så skilt från landstingens egna önskemål att man medvetet skulle 
välja att lägga pengarna på annat. Utvecklingsavtalet var ju resultatet av en 
överenskommelse med dåvarande Landstingsförbundet och Svenska Kommunförbundet. 
Det fanns då skäl att vänta sig att regeringens och landstingens 
önskemål skulle stämma någorlunda väl med varandra. 
Helt visade sig detta dock inte hålla streck; Socialstyrelsens uppföljning 
visar att landstingens insatser inte alltid låg i linje med intentionerna i handlingsplanen. 
Detta kan, enligt Riksrevisionens bedömning, i sin tur förklaras 
av två omständigheter: dels att Landstingsförbundet inte hade möjlighet 
eller förmåga att spegla samtliga landstings önskemål, dels att Landstingsförbundets 
utfästelser gentemot regeringen inte var formellt bindande för 
de enskilda landstingen. Det var dessutom klart utsagt att den nationella 
handlingsplanen inte skulle innebära någon inskränkning av den kommunala 
självstyrelsen. Bidragen var inte villkorade, varför de i praktiken även kunde 
användas för att täcka ”hål” i landstingens budget. 
Den första frågan ovan kan således inte besvaras entydigt (svaret blir 
snarast ”nej, inte nödvändigtvis”). Den andra frågan kan besvaras jakande. 
Spårbarhet och effekterHar det varit möjligt att i efterhand spåra bidragens användning? 
- Har bidragen haft några synbara nettoeffekter?
Båda dessa frågor måste besvaras med nej. De uppföljningar av den nationella 
handlingsplanen som gjorts av Socialstyrelsen visar med all önskvärd 
tydlighet att det inte var möjligt att spåra bidragens användning. Det var enligt 
Socialstyrelsen heller inte möjligt att se om bidragen haft några effekter 
på resurserna till psykiatrin. 
Uppföljningar och uppföljningarnas användningHar de uppföljningar som gjorts visat på tydliga slutsatser? 
- Har uppföljningarna använts av regeringen och berörda myndigheter för att 
vägleda det fortsatta handlandet?
Den första frågan kan bevaras jakande. Både Socialstyrelsens och Riksrevisionsverkets 
uppföljningar gav upphov till entydigt kritiska slutsatser som 
varit möjliga att använda som vägledning för fortsatt handlande. Det var tyd

ligt att den valda bidragsformen inte gjorde det möjligt att se vad de statliga 
pengarna använts till eller vilka effekter de haft. 
Enligt de samtal vi fört med Socialdepartementet har uppföljningarna 
använts och varit en viktig inspirationskälla i det pågående arbetet med att 
utveckla nya styrformer gentemot kommuner och landsting, främst genom 
att utveckla indikatorer för prestationer och resultat.88 
Tidigare uppföljningar av Dagmaröverenskommelser 
användes inte 
Då den nationella handlingsplanen för hälso- och sjukvården presenterades 
för riksdagen våren 2000 hänvisade regeringen till ett mycket omfattande 
underlagsmaterial. Någon diskussion om själva styrformen fördes dock inte. 
Inte heller hänvisade man till en utredning som faktiskt innehöll ett relevant 
underlag i denna del, nämligen de analyser av s.k. Dagmaröverenskommelser som gjorts på uppdrag av en kommitté och publicerats som underlagsmaterial 
till kommitténs slutbetänkande.89 Härav framgår att det var svårt att 
påvisa några effekter av överenskommelserna på verksamheten inom hälso- 
och sjukvården, utom i de delar som innehöll tydliga krav på landstingen och 
en koppling mellan pengar och verksamhet.90 
4.2 Fortsatta överenskommelser 2005–20074.2.1 Bakgrund, inriktning och tidigare uppföljningarDen nationella handlingsplanen för hälso- och sjukvården upphörde att gälla 
vid 2004 års utgång, men följdes av överenskommelser om fortsatta satsningar 
på primärvård, äldrevård och psykiatri. I mars 2005 enades parterna 
– staten, Landstingsförbundet och Svenska Kommunförbundet – om vikten 
av att fortsätta det utvecklingsarbete som hade påbörjats med den nationella 
handlingsplanen. Två nya överenskommelser tecknades, en för primärvård 
och äldrevård och en för psykiatri. Det innebar att inriktning och åtaganden 
i det ursprungliga utvecklingsavtalet skulle ligga fast under perioden 2005–
2007. Dessutom skulle en kraftsamling göras på de områden där Socialstyrelsens 
uppföljning visade att ytterligare åtgärder behövdes. 
88 Resultatet av detta utvecklingsarbete kommer enligt Socialdepartementet inte att redovisas 
samlat vid ett och samma tillfälle. 
89 SOU 1999:66 bil. 5. 
90 Se även RRV (1991). 

För psykiatrins del innebar det att landsting och kommuner skulle svara 
för 
• att barn och ungdomar som visar tecken på psykiska problem erbjuds 
tidigt och adekvat stöd, att vårdinnehållet utvecklas för barn och ungdomar med psykiska problem och samtidigt missbruk, samt att vårdbehoven hos ungdomar i åldergruppen 16–25 år tillgodoses genom 
samordnade insatser mellan barn- och ungdomspsykiatrin och vuxenpsykiatrin, 
• att personer med psykiskt funktionshinder särskilt uppmärksammas så 
att deras psykiatriska och somatiska vårdbehov blir tillgodosedda genom 
en utvecklad samverkan mellan primärvården, psykiatrin och socialtjänsten, 
• att äldre med psykiatriska vårdbehov identifieras och erbjuds behandling. 
Det generella statsbidraget höjdes permanent 
De nya överenskommelserna var inte kopplade till några nya bidrag. Pengar 
till de nya avtalen kom redan 2004 då det generella statsbidraget till kommuner 
och landsting tillfördes närmare 4 miljarder kronor, varav cirka 500 
miljoner kronor avsåg psykiatrin.91 Från och med år 2005 ingår dessa medel 
i finansieringen av det nya utjämningssystemet, vilket betyder att tillskottet 
permanentades. Regeringen förutsatte i överenskommelserna att landstingen 
skulle använda motsvarande summa till fortsatta förbättringar inom 
primärvård, äldrevård och psykiatri 2005–2007. 
Överenskommelserna innebar att varje landsting skulle fortsätta att följa 
upp de lokala handlingsplaner som de utarbetat 2001, och därtill redovisa 
resultaten till Socialstyrelsen. De enda formella krav som ställdes på landstingen 
var dessa redovisningar. 
Landstingens synpunkter på bidragskonstruktionenLandstingen har till Socialstyrelsen framfört vissa synpunkter på de statliga 
bidragen. Ett par landsting tog upp problemen med riktade resurstillskott 
i tider av besparingar. Några nämnde också det generella problemet att 
statliga riktade stimulansmedel ofta är kortsiktiga. Flera landsting tog upp 
frågan om läkarbrist och vakanser. Kompetensförsörjning lyftes fram som en 
central fråga att lösa.92 
Socialstyrelsens uppföljning 2008Socialstyrelsen har haft regeringens uppdrag att följa upp hur landstingen 
arbetat för att nå målen i överenskommelserna och vilka resultat som har 
91 Socialstyrelsen (2008) Uppföljning av överenskommelserna …, s. 13.92 Socialstyrelsen (2008), Uppföljning av överenskommelserna …, s.15. 

uppnåtts samt att bedöma hur intentionerna har uppfyllts i varje landsting. 
Slutrapporten redovisades i februari 2008. 93 Enligt Socialstyrelsen var det 
svårt att skilja effekterna av olika statliga satsningar från varandra. Det var 
dessutom svårt att veta i vilken mån de statliga insatserna över huvud taget 
haft effekter på landstingens verksamhet, i jämförelse med den utveckling 
som skulle ha ägt rum utan dessa insatser. Den utveckling inom olika psykiatriska 
delområden som noteras i Socialstyrelsens rapport utgör således inte 
nödvändigtvis ”effekter” av överenskommelserna. 
4.2.2 Riksrevisionens iakttagelser 
Följande iakttagelser är baserade på en analys av den ovan nämnda uppföljningsrapporten 
från Socialstyrelsen.94 
Bidragens form och innehållHar bidragen varit konstruerade så att det funnits anledning att vänta att de 
skulle användas på rätt sätt? 
- Har reglerna för bidragen möjliggjort en tillräcklig planering från bidragsmottagarnas sida? 
Bidraget ingick som en del av det generella statsbidrag som hade höjts år 
2004. Både för- och nackdelar med detta resurstillskott hade stora likheter 
med den nationella handlingsplanen (se föregående avsnitt). Själva överenskommelsen 
innebar att det i princip fanns goda skäl att vänta att bidraget 
skulle användas på rätt sätt. Samtidigt hade landstingen så stor frihet i 
användningen av medlen att det inte fanns några garantier för att medlen 
skulle användas på det sätt som regeringen avsett. Svaret på den första 
frågan ovan blir därför ”nej, inte nödvändigtvis”. Planeringen av bidragens 
användning kan dock inte ha inneburit några problem för landstingen, då 
innehållet i det ursprungliga utvecklingsavtalet var väl känt. 
Spårbarhet och effekterHar det varit möjligt att i efterhand spåra bidragens användning? 
- Har bidragen haft några synbara nettoeffekter?
Bidragens användning har enligt Socialstyrelsens uppföljning inte gått att 
spåra och några nettoeffekter har inte varit synbara. Detta är enligt Riksrevisionen 
inte förvånande mot bakgrund av bidragens konstruktion. 
93 Socialstyrelsen (2008) Uppföljning av överenskommelserna …
94 Socialstyrelsen (2008) Uppföljning av överenskommelserna … 

Uppföljningarna och deras användningHar de uppföljningar som gjorts visat på tydliga slutsatser? 
- Har uppföljningarna använts av regeringen och berörda myndigheter för 
att vägleda det fortsatta handlandet?
Socialstyrelsens rapport innehöll beskrivningar av landstingens verksamhet. 
Slutsatserna var dock entydigt kritiska i den meningen att det var tydligt att 
den valda bidragsformen inte gjorde det möjligt att se vad de statliga pengarna 
använts till eller vilka effekter de haft. 
Både Socialstyrelsen och Socialdepartementet betonar numera starkt 
behovet av att ha tydliga och säkra grunddata om landstingens verksamhet 
som underlag för de uppföljningar som görs.95 Detta kan ses som ett uttryck 
för att man lärt av tidigare erfarenheter. 
4.3 Satsningen på psykiatri och socialtjänst 2005–20064.3.1 Bakgrund och inriktning 
Riksdagen beslöt i december 2004 att genomföra en satsning på psykiatri 
och socialtjänst för personer med psykiska sjukdomar och funktionshinder 
(den så kallade Miltonsatsningen). Satsningen avsåg totalt 700 miljoner 
kronor för åren 2005–2006 och bestod av två delar: länsmedel och utvecklingsmedel 
(se tabell 4.3). Syftet var att ”förbättra tillgängligheten till, samt 
stödja och stimulera verksamhetsutvecklingen inom, vård och socialt stöd 
för personer med psykisk sjukdom och/eller psykiskt funktionshinder.”96 
Satsningen byggde på ett förslag från Nationell psykiatrisamordning, 
men var inte lika omfattande.97 Satsningen styrdes på ett helt annat sätt än 
den nationella handlingsplanen och var på många sätt en kontrast till denna. 
I stället för frihet för landstingen att använda det ekonomiska tillskottet från 
staten på grundval av lokala planer utgick denna satsning från projekt som 
skulle beslutas enligt vissa regler och senare följas upp på projektnivå. 
95 Regeringen har nyligen (den 8 april 2009) gett Socialstyrelsen i uppdrag att påskynda utvecklingen av grunddata och kvalitetsindikatorer m.m. samt förbättra verksamhetsuppföljningen 
inom psykiatriområdet, regeringsbeslut S2006/9394//HS (delvis) S2008/1051/HS. Socialstyrelsen har i en rapport från mars 2007 sett som en av sina viktigaste uppgifter på psykiatriområdet 
att skapa bättre förutsättningar för verksamhetsuppföljning. Socialstyrelsen (2007) Socialstyrelsens stöd … 
96 Bet. 2004/05:SoU1 (s. 23), rskr. 2004/05:114,115.97 Det som här åsyftas är utredningens första förslag, vilket presenterades i en PM från juni 2004. 
Slutbetänkandet kom i november 2006, SOU 2006:100. 

Tabell 4.3 Satsning på psykiatri och socialtjänst 2005–2006Omfattning i miljoner kronor
20052006SummaDel 1– LänsmedelSatsningar på vård, sysselsättning och boende för 
personer med psykisk sjukdom eller psykiskt funktionshinder. 
Medlen gick till projekt som landsting 
och kommuner i ett visst län kom överens om att 
bedriva. Gemensamma projektansökningar var ett 
villkor för att få statsbidrag. Initiativet till projekten 
låg på lokal och regional nivå. 
400100500Del 2 – UtvecklingsmedelSatsning på verksamhetsutveckling inom psykiatri 
och socialtjänst. Projekten tillkom på initiativ av eller 
efter prövning av Nationell psykiatrisamordning 
och Socialstyrelsen. Projekten kunde avse exempelvis 
samverkan, rehabilitering, sysselsättning, 
kvalitet och arbetssätt. 
100100200Summa500200700

Not: Benämningarna ”länsmedel” respektive ”utvecklingsmedel” har hämtats från Socialstyrelsens 
uppföljning. I regeringsbeslutet används benämningarna ”del 1” och ”del 2”.
Källa: Regeringsbeslut 2005-01-20, S2005/441/HS. 
LänsbidragenDen första delen av satsningen, de s.k. länsbidragen, fördelades länsvis 
enligt på förhand bestämda principer. En gemensam ansökan från landsting 
och kommuner var ett krav för att få bidrag. Den gemensamma ansökan 
måste omfatta minst hälften av antalet kommuner, eller kommuner som 
representerade minst hälften av befolkningen i länet. Vissa bestämda krav 
ställdes på ansökan, som skulle ha formen av ett avtal och vara utformat så 
att det kunde följas upp. Socialstyrelsen fick i uppdrag av regeringen att ta 
fram mer detaljerade riktlinjer för hur medlen skulle fördelas. Detta skulle 
ske i nära samarbete med Psykiatrisamordningen. Noggranna regler fanns 
för bidragshanteringen.98 
UtvecklingsbidragenDen andra delen av satsningen avsåg verksamhetsutveckling och hade målet 
att generera goda exempel och lärdomar som skulle kunna tillämpas i befintliga 
verksamheter. Ett mål var också att mindre effektiv verksamhet skulle 
kunna avvecklas. Projekten kunde exempelvis avse samverkan, rehabilitering, 
sysselsättning, kvalitet och arbetssätt. Psykiatrisamordnarens bedömningar 
av projektens betydelse skulle väga tungt vid prioriteringarna. Ett patient- 
och brukarperspektiv krävdes i samtliga utvecklingsprojekt.
98 Reglerna var beslutade av regeringen och Socialstyrelsen. Detaljerna framgår av regeringsbeslutet.

4.3.2 Socialstyrelsens uppföljning 2007Socialstyrelsen har i sin uppföljningsrapport (augusti 2007) noterat vissa 
positiva resultat av både läns- och utvecklingsbidragen.99 En övergripande 
slutsats som dras är dock att ”punktinsatser med statliga projektmedel endast 
i mycket liten grad bidrar till att långsiktigt lösa de resurs, kompetens- 
och strukturproblem som fortfarande finns kvar inom socialtjänsten”. 
Länsbidragen krävde samverkan 
Länsprojekten hade en konstruktion som krävde samverkan mellan landsting 
och kommuner, åtminstone i planeringsfasen. Satsningen var utformad som 
villkorade projektstöd men krävde inte delfinansiering från landstingen eller 
kommunerna. Ansvaret för projektens planering och genomförande låg på 
landsting och kommuner. Det fanns dock planeringssvårigheter och trögheter 
i begynnelsen. Tidsfördelningen av bidragen – mest pengar det första 
året, betydligt mindre andra året – sågs därför som en nackdel. 
Utvecklingsbidragen medförde optimismUtvecklingsprojekten, som sinsemellan var mycket olika, anses ha bidragit 
till utvecklingsoptimism och engagemang inom de områden som var 
berörda. Det var dock enligt Socialstyrelsen svårt att få överblick över vilka 
områden som egentligen påverkats och i vilken riktning utvecklingen gått. 
Några långtgående slutsatser om utvecklingsinsatsernas effekter kunde inte 
dras eftersom många projekt kom i gång sent och fortfarande pågick vid den 
tidpunkt då uppföljningen gjordes. Socialstyrelsen såg dock utvecklingsprojekten 
som inledningen på ett viktigt utvecklingsarbete. 
Positiva – men otillräckliga – resultat noteradesI uppföljningen noterades vissa positiva resultat, bland annat att kunskapen 
om psykiskt sjuka och funktionshindrade personers behov hade förbättrats 
genom inventeringar. Vidare hade samverkan förstärkts och vissa målgrupper 
hade prioriterats, särskilt grupper med stora och sammansatta problem 
(t.ex. personer som har en psykisk störning och samtidigt missbrukar). Det 
var dock endast ett fåtal personer som berördes av dessa projekt. Boendeinsatser 
hade utvecklats, men endast för ett fåtal personer (cirka 1 100). Sysselsättningsverksamhet 
med rehabiliteringsperspektiv hade också utvecklats, 
likaså för ett fåtal personer (cirka 1 500 i veckan). 
99 Socialstyrelsen (2007) Satsning på psykiatri och socialtjänst 2005–2006.

Socialstyrelsens uppföljning innehåller också kritik som tyder på att 
satsningen varit otillräcklig i väsentliga avseenden. Brukarperspektivet anses 
ha varit otillräckligt. Heldygnsvården hade inte utvecklats alls. Med vissa 
undantag hade inga projekt inriktats mot den psykiatriska heldygnsvården. 
Kompetensutvecklingen ansågs inte heller vara tillräcklig. De utbildningsprojekt 
som bedrivits med länsmedel hade omfattat en rad områden och varit 
av mycket olika karaktär. Företrädare för landsting och kommuner uppfattade 
bristen på basutbildningar med ett adekvat innehåll som ett överhängande 
problem för den långsiktiga kompetensförsörjningen. 
Socialstyrelsen framhöll även vad som inte uppnåtts. En stor del av de frågor 
som diskuterats på psykiatriområdet under de senaste åren hade inte uppmärksammats 
i satsningen, exempelvis den tilltagande psykiska ohälsan hos 
unga personer, den bristande tillgången på personal, inte minst psykiatrer, 
”första linjens psykiatri” och primärvårdens roll. Samtliga dessa områden 
hade enligt Socialstyrelsen stora behov av utveckling. Vidare framhöll Socialstyrelsen 
att satsningen inte hade nått den psykiatriska heldygnsvården 
(med undantag för rättspsykiatrin), något som utvärderarna ansåg vara ”särskilt 
anmärkningsvärt”. Socialstyrelsen var också kritisk till att satsningarna 
nått en så begränsad grupp personer. 
Socialstyrelsens samlade bedömning 
Projektarbetet fick således både ris och ros av Socialstyrelsen. Resultatet av 
uppföljningen sade dock mycket lite om effekterna för den enskilde. Uppföljningen 
sade också mycket lite om utvecklingen inom området i stort. Socialstyrelsen 
uttryckte skarp kritik mot bristen på uppföljningar på grundval av 
jämförbara data. 
Den verksamhet som bedrivits inom ramen för den statliga satsningen 
hade enligt Socialstyrelsen endast en begränsad roll för utvecklingen inom 
området. Avgörande för utvecklingen är enligt Socialstyrelsen andra faktorer, 
bland annat den långsiktiga resursutvecklingen som främst är en fråga för 
landsting och primärkommuner, tillgången till kompetent personal, kunskapsutvecklingen 
inom området och möjligheterna att följa vilka resultat 
och effekter insatserna får för individerna. 
4.3.3 Riksrevisionens iakttagelser 
De analyser som gjorts av Socialstyrelsens uppföljningsrapport100, kompletterad 
med intervjuer, visar följande. 
100 Socialstyrelsen (2007) Satsning på psykiatri och socialtjänst 2005–2006.

Bidragens form och innehållHar bidragen varit konstruerade så att det funnits anledning att vänta att de 
skulle användas på rätt sätt? 
- Har reglerna för bidragen möjliggjort en tillräcklig planering från bidragsmottagarnas sida? 
Svaret på den första frågan är ett entydigt ja. Mycket stora ansträngningar 
lades ned på att rikta bidragen så att de skulle komma underförsörjda områden 
till godo. Detta gällde både länsbidragen och utvecklingsbidragen. 
Reglerna för bidragen – och det sätt som reglerna kommunicerades – 
tycks dock inte alltid ha möjliggjort en tillräcklig planering från bidragsmottagarnas 
sida. Detta hade tydliga nackdelar för effekterna av bidragen. 
Regeringens krav på tidig uppföljning – en uppföljningsrapport från Socialstyrelsen 
skulle lämnas senast den 1 augusti 2007 – kan ha verkat pådrivande 
på tempot i såväl planering som genomförande av projekten. Möjligen 
kan detta ha varit till nackdel för kvaliteten i projekten och för projektens 
förankring i den ordinarie verksamheten. Från Socialdepartementet framhåller 
man dock betydelsen av att få fram en tidig uppföljning som grund för 
beslut om eventuella fortsatta satsningar. 
Spårbarhet och effekterHar det varit möjligt att i efterhand spåra bidragens användning? 
- Har bidragen haft några synbara nettoeffekter?
Bidragens användning var möjlig att spåra och har kartlagts genom Socialstyrelsens 
omfattande uppföljningsarbete. 
Effekterna av bidragen är emellertid något annat än deras användning. 
Huruvida bidragen haft synbara nettoeffekter är i hög grad oklart. Att länsbidragen 
stimulerade samverkan framgår av Socialstyrelsens uppföljning. 
Detta var också ett naturligt resultat mot bakgrund av länsbidragens konstruktion. 
Bidragen har också använts till andra nyttiga ändamål (exempelvis 
utbildning och behovsinventeringar), men vanligen inte till att bygga upp 
nya verksamheter. Projekten kan dock inte ses som ”effekter” av de statliga 
bidragen, eftersom många av dem redan tidigare var planerade och troligen 
skulle ha genomförts ändå. En fråga värd en särskild analys är följande: 
Hade länsprojekten genomförts utan statlig finansiering?
En genomgång av minnesanteckningar från Socialstyrelsens uppföljning 
ger stöd för följande tolkning101: Projekten kan i stora drag delas upp i två 
grupper, de välplanerade (A) och de improviserade (B). I projekt av typ A, då 
101 Socialstyrelsens minnesanteckningar från pilotgruppsmöten med länskontaktpersoner.

projekt var planerade och genomtänkta redan innan Miltonbidragen hade 
beslutats av regeringen, togs de statliga pengarna tacksamt emot eftersom 
de underlättade finansiering av projekten. I dessa fall kan landstingens och 
kommunernas egen finansiering ha blivit obehövlig och kunnat användas för 
andra ändamål. Erfarenheterna från de välplanerade projekten kan ändå ha 
kommit den ordinarie organisationen till del. 
För projekt av typ B var de statliga pengarna nödvändiga som grund för 
att både planera och genomföra projekten. Dessa projekt hade en mer improviserad 
karaktär. I dessa fall var bestående effekter mer ovanliga eftersom 
det samarbete som genererades av projekten tenderade att rinna ut i sanden 
då de statliga pengarna var slut. 
Tolkningen ovan innebär att de statliga pengarna i fall A var mindre 
nödvändiga – och till och med kan ha inneburit att landsting och kommuner 
satsade mindre på psykiatri och verksamhet för psykiskt funktionshindrade 
än de annars skulle ha gjort – men att samarbetsstrukturerna ändå hade 
bättre chans att överleva i dessa fall än i fall B. De improviserade projekten 
kan ha varit mindre välbetänkta såväl vad gäller planering och innehåll som 
långsiktiga följder, men för dem var de statliga pengarna mer nödvändiga. 
Detta innebär att de tillfälliga, statliga bidragen tenderade att locka fram 
satsningar som inte hade framtiden för sig. 
Tolkningen ovan har stöd av Socialstyrelsen och den bekräftas också av 
analyser i en rapport om Miltonprojekt i Västra Götaland.102 
En ytterligare reflexion kan tillfogas. För att erhålla finansiering med 
Miltonmedel krävdes ingen delfinansiering från landsting och kommuner. 
Det förekom visserligen att de regionala instanserna tillsköt egna medel 
som komplement till de statliga, men detta var inget krav.103 Om ett krav på 
delfinansiering hade funnits, och tidsramen hade varit mindre knapp, så kan 
man anta att projekt av typ A hade blivit billigare för staten samtidigt som 
projekt av typ B hade hunnit planeras bättre och få mer långsiktiga verkningar. 
Delfinansiering och långsiktighet är nyckelord. Länsbidragen inom 
Miltonsatsningen kännetecknades av motsatsen. 
Hade utvecklingsbidragen genomförts utan statlig 
finansiering?
Utvecklingsbidragen hade en annan karaktär än länsbidragen. Deras syfte var 
att stärka psykiatrins och socialtjänstens kunskapsbas, inte att förstärka den 
ordinarie verksamheten i landsting och kommuner. Att statlig finansiering 
skulle tränga undan landstingsfinansiering när det gäller utvecklingsprojekt 
är visserligen möjligt men mindre sannolikt. 
102 Streta emot eller sträva tillsammans? Uppsats (2008).
103 Totalt har 110 miljoner kronor i egna medel tillskjutits av kommuner och landsting. Det motsvarade drygt 20 procent av de statligt finansierade länsmedlen. Socialstyrelsen (2007) Satsning 
på psykiatri och socialtjänst 2005–2006, s. 33.

Den kvalitativa selektering av projekten som gjordes av Nationell psykiatrisamordning 
tillsammans med Socialstyrelsen innebar också en ökad 
sannolikhet för att projekten skulle bli väl genomtänkta och medföra användbara 
resultat. Värdet i dessa projekt låg i de långsiktiga lärdomar som kunde 
vinnas snarare än i de kortsiktiga effekterna på verksamheterna. 
Uppföljningarna och deras användningHar de uppföljningar som gjorts visat på tydliga slutsatser? 
- Har uppföljningarna använts av regeringen och berörda myndigheter för 
att vägleda det fortsatta handlandet?
Socialstyrelsens uppföljningsarbete har varit omfattande, men har inte genomgående 
visat tydliga slutsatser. Ambitionerna har främst varit inriktade 
på att klargöra länsbidragens an vändning. Det bredare perspektivet, där 
bidragen sätts in i sitt sammanhang och värderas, framgår mer av Socialstyrelsens 
slutsatser än av uppföljningen som sådan. Från Socialstyrelsens 
sida framhålls att det måste finnas strukturer för uppföljning, främst valida 
datakällor, för att uppföljningar med ett bredare perspektiv ska kunna göras. 
De utvecklingsbidrag som också ingick i satsningen på psykiatri och 
socialtjänst 2005–2006 hade främst ett kunskapsgenererande syfte och var 
mera centralt styrda än länsbidragen. De utvärderingar som pågår syftar till 
att visa vilka erfarenheter som vunnits genom projekten och till att sprida 
dessa erfarenheter. Utvärderingarna, som ännu inte är klara, genomförs 
självständigt av olika högskoleinstitutioner. En översiktsrapport från Institutet 
för utveckling av metoder i socialt arbete (IMS)104 ska enligt planerna 
redovisas under våren 2009. 
4.4 Bidrag till barn- och ungdomspsykiatri 20074.4.1 Bakgrund, inriktning och tidigare uppföljningarBarn och unga med psykisk ohälsa har prioriterats i regeringens åtgärder 
under hela 2000-talet. Ett särskilt statsbidrag till landstingen fördelades 
under 2007 i syfte att ge stöd i arbetet med barn och unga med psykisk 
ohälsa. Under 2007 gav regeringen även ett uppdrag till Socialstyrelsen 
att inrätta ett nationellt utvecklingscentrum för tidiga insatser till barn och 
unga som löper risk att drabbas av svårare psykisk ohälsa. Vidare ingicks en 
104 Institutet för utveckling av metoder i socialt arbete (IMS) är ett institut vid Socialstyrelsen med en 
egen styrelse. IMS är ett forskningsinstitut som har till uppgift att stödja utvecklingen mot en 
mer evidensbaserad praktik i socialt arbete.

överenskommelse med SKL om att utreda förutsättningarna för att på sikt 
förkorta väntetiderna till barn- och ungdomspsykiatri.105 
Bidraget till landstingen ingick i regeringens psykiatrisatsning för 2007 
som beslutades av riksdagen hösten 2006.106 Inriktningen framgår av nedanstående 
ruta. När det gäller kvalitet, tillgänglighet och kompetens skulle det 
statliga bidraget användas där det bedömdes göra störst nytta i varje enskilt 
landsting, alltså utifrån lokala behov och prioriteringar. 
Ett lika stort belopp till barn- och ungdomspsykiatrin har senare beslutats 
för 2008 respektive 2009.107 Dessa bidrag ingår dock inte i Riksrevisionens 
granskning. De nya bidragen ändrar heller inte det första bidragets 
karaktär av engångssatsning. 
Fördelningsnyckel beslutad av regeringenFörst i juni 2007 fick Socialstyrelsen regeringens uppdrag att fördela bidraget 
till landstingen.108 Detta skulle ske enligt en av regeringen beslutad fördelningsnyckel 
baserad på 98 kronor per barn i åldern 0–20 år. 
Bidraget skulle enligt regeringsbeslutet ses som en förstärkning av verksamheter 
för barn och unga med psykisk ohälsa och fick inte användas som 
ersättning för de resurser som landstingens satsar eller planerar att satsa 
inom området. Detta kan ses som ett principvillkor som ytterligare klargör 
regeringens syfte med bidraget. Huruvida landstingen uppfyllt detta villkor 
eller inte är dock knappast möjligt att avgöra.
105 Uppdraget till Socialstyrelsen att inrätta ett nationellt utvecklingscentrum för tidiga insatser till 
barn och unga som löper risk att drabbas av svårare psykisk ohälsa – Utvecklingscentrum för 
barns psykiska hälsa (UPP) – skulle ske i samråd med Myndigheten för skolutveckling, Barnombudsmannen och SKL. Socialstyrelsen tilldelades 20 miljoner kronor för uppgiften. Regeringens överenskommelse med SKL om att utreda förutsättningarna för en förstärkt vårdgaranti inom 
barn- och ungdomspsykiatrin var förknippad med ett bidrag till SKL på 4 miljoner kronor. 
106 Hela det statliga anslaget till psykiatrin uppgick till 500 miljoner kronor för 2007.107 Se regeringens skrivelse 2008/09:185.108 Uppdrag att utbetala bidrag till landstingen för att förbättra kvaliteten i och öka tillgängligheten 
till verksamheter för barn och unga med psykisk ohälsa. Socialdepartementet (S2007/5550/HS).

Statsbidraget till barn- och ungdomspsykiatrin 2007. 
mål och syftenRapportering 
till registerMålet var att landstingens samtliga verksamheter för barn och unga 
med psykisk ohälsa skulle rapportera till vissa register, nämligen 
patientregistret, relevanta kvalitetsregister för psykiatrin samt 
väntetidsdatabasen. Rapportering till registren var ett krav för att 
landstingen skulle få del av bidraget. 
Vårdens kvalitetMålet var att förbättra vårdens kvalitet i verksamheter för barn och 
unga med psykisk ohälsa. Landstingen skulle utveckla strategier 
för att införa evidensbaserade metoder i vården samt verka för att 
utmönstra icke verkningsfulla metoder. 
Vårdens 
tillgänglighetMålet var att öka tillgängligheten till barn- och ungdomspsykiatrin. 
Landstingen skulle utarbeta strategier för arbetet med att förkorta 
väntetiderna för besök och behandling. För att inleda detta skulle 
man göra en nulägesbeskrivning och en problemanalys för att belysa 
var de största behoven fanns. Satsningen skulle avse barn- och 
ungdomspsykiatrin och/eller primärvården eller annan verksamhet 
som huvudmännen anser främjar tillgängligheten till barn- och 
ungdomspsykiatrin. 
Personalens 
kompetensMålet var att hälso- och sjukvårdens personal skulle ha adekvat och 
god kompetens för att så tidigt som möjligt kunna lyssna på och 
samtala med barn och unga, vidare att uppmärksamma, utreda, 
behandla och ge stöd till barn och unga med psykisk ohälsa. 

Källa: Socialstyrelsen (2008): Satsning på landstingens verksamheter för barn och unga med 
psykisk ohälsa 2007. 
I augusti 2007 informerade Socialstyrelsen landstingen om statsbidraget. 
Landstingen uppmanades att rekvirera statsbidraget senast den 1 oktober 
och då ange inom vilka verksamheter som kvaliteten behövde öka och var 
tillgängligheten behövde förbättras. Landstingens beskrivningar av hur man 
planerade att använda statsbidraget skulle inte ses som projektansökningar 
och var enligt Socialstyrelsen generellt mycket kortfattade. Bidraget betalades 
ut i enlighet med regeringsbeslutet. I december 2007 skickade Socialstyrelsen 
ut ytterligare information till landstingen rörande de register som 
landstingen skulle rapportera till. 
Socialstyrelsens uppföljning, juni 2008Socialstyrelsens uppföljningsrapport lämnades till regeringen redan den 1 
juni 2008. Detta var den begärda tidpunkten, mindre än ett år efter det att 
regeringen beslutade om satsningen. Större delen av projekten hade inte 
ens kommit i gång då uppföljningen gjordes.109 Underlaget för uppföljningen 
insamlades redan i februari–mars 2008. 
I uppdraget ingick att följa upp hur verksamheterna för barn och unga 
med psykisk ohälsa hade utvecklats i förhållande till regeringens mål och 
dessutom bedöma hur de bidragsfinansierade insatserna hade bidragit till 
denna utveckling. Socialstyrelsen ansåg dock att tiden för uppdraget varit för 
109 Den 1 mars 2008 var 39 procent av projekten igångsatta. Socialstyrelsen (2008) Satsning på 
landstingens verksamheter…, s. 7, 15.

kort för att utvärdera satsningen och analysera hur verksamheterna hade utvecklats 
i förhållande till målen. Bidragen omfattade också flera målområden 
och verksamheter som var svåra att skilja från varandra. 
Kortsiktigheten i satsningen betraktades som ett problem både av Socialstyrelsen 
och av landstingen. Landstingen uppgav att de haft för lite tid 
för planering, samverkan och förberedelser. Samtidigt ansåg landstingen att 
satsningen har möjliggjort eller tidigarelagt planerade utvecklingssatsningar 
och satt fokus på ett angeläget område. 
Bedömning av SKL, december 2007Socialstyrelsen hänvisade även till att SKL nyligen utrett förutsättningarna för 
en förstärkt vårdgaranti inom barn- och ungdomspsykiatrin. Med de resurser 
och den tillgång till personal med adekvat kompetens som fanns inom barn- 
och ungdomspsykiatri vid rapporteringstillfället (i december 2007) var det 
enligt SKL inte rimligt att införa en skärpt vårdgaranti för både bedömning 
och behandling inom ett år. Först år 2011 kunde den skärpta vårdgarantin bli 
verklighet i alla landsting, ansåg SKL.110 
4.4.2 Riksrevisionens iakttagelser 
Följande iakttagelser är baserade på Socialstyrelsens uppföljningsrapport111 
samt intervjuer med Socialstyrelsen och Socialdepartementet. 
Bidragens form och innehållHar bidragen varit konstruerade så att det funnits anledning att vänta att de 
skulle användas på rätt sätt? 
- Har reglerna för bidragen möjliggjort en tillräcklig planering från bidragsmottagarnas sida? 
Bidragen till barn- och ungdomspsykiatrin hade en enkel konstruktion och 
gav landstingen mycket stor frihet att använda medlen. De enda bindande 
kraven på landstingen gällde inrapportering till register samt rapportering 
till Socialstyrelsen. De flesta landsting ansåg själva att bidragen avsåg ett 
angeläget område. Det kan då antas att de skulle använda pengarna på rätt 
sätt. Orsaken till detta låg dock närmast i landstingens egna prioriteringar 
snarare än i bidragens konstruktion. 
Ett värre problem gällde planeringstiden. Här är landstingens klagomål 
tydliga. Bedömningen måste bli att bidragen inte tillät tillräcklig planeringstid 
i landstingen. Detta problem är accentuerat vid kortsiktig bidragsgivning. 
110 Tillgänglighet till insatser för att möta psykisk ohälsa hos barn och ungdomar. (2007) SKL 2007-12-17. 
111 Socialstyrelsen (2008) Satsning på landstingens verksamheter …

Spårbarhet och effekterHar det varit möjligt att i efterhand spåra bidragens användning? 
- Har bidragen haft några synbara nettoeffekter?
Det är från Socialstyrelsens uppföljning tydligt att man inte har kunnat spåra 
bidragets användning till de aspekter som gällde kvalitet, kompetens och 
väntetider. Något bättre är läget när det gäller inrapportering till register. Att 
inrapportera till register var i princip ett villkor för att bidrag skulle erhållas. 
Kontroller av inrapporteringen gjordes i efterhand av Socialstyrelsen. 
Av Socialstyrelsens uppföljning framgår inte heller några synbara nettoeffekter 
av bidraget. Det betyder inte att sådana effekter helt uteblivit, bara att 
de inte kunnat påvisas. 
På samma sätt som för annan bidragsgivning kan man dock inte utgå 
från att rätt användning av bidragen medför nettoeffekter i jämförelse med 
vad landstingen skulle ha gjort utan statsbidrag. De insatser som bekostades 
med statsbidrag skulle kanske i annat fall ha genomförts med landstingens 
egna medel. Detta stämde visserligen inte med regeringens uttalade syfte 
med bidraget, men då kontrollmöjligheter saknas måste man dra slutsatsen 
att det i grund och botten är landstingens egna prioriteringar som styr. 
Uppföljningarna och deras användningHar de uppföljningar som gjorts visat på tydliga slutsatser? 
- Har uppföljningarna använts av regeringen och berörda myndigheter för att 
vägleda det fortsatta handlandet?
Av Socialstyrelsens uppföljning kan man inte få någon riktigt tydlig bild av 
bidragen och deras användning. Detta kan bero omständigheter som låg i 
själva bidragskonstruktionen, de begränsade beloppen och den mycket korta 
tid som förflöt mellan utbetalning och uppföljning. Det kan också bero på att 
tydliga strukturer för uppföljning saknades. 
Uppföljningen av 2007 års bidrag kan dock ha använts av regeringen 
som ett av flera underlag inför beslut om det nya bidraget 2008. Den fortsatta 
bidragsgivningen följer även en mer långsiktig politisk linje, som syftar 
till att förkorta väntetiderna inom barn- och ungdomspsykiatrin. 
Långsiktigheten underlättar planeringen, vilket i sig är en fördel. De 
underliggande problemen som har att göra med landstingens prioriteringar 
förblir dock olösta. 

4.5 Sammanfattande iakttagelser 
Riksrevisionens iakttagelser sammanfattas i tabell 4.4 och kommenteras i 
det följande. Svaret ”Ja” i tabellen kan tolkas som ett gott betyg, dvs. som ett 
uttryck för att de statliga bidragen och deras uppföljningar har hanterats väl 
av berörda departement och myndigheter. 
Tabell 4.4 Iakttagelser om statliga bidrag till psykiatrin
Bidragstyp/överenskommelse(se not)
Bidragens form och innehåll:IIIIIIIV- Har bidragen varit konstruerade så att det 
funnits anledning att vänta att de skulle 
användas på rätt sätt?
Nej, 
intenödv.
Nej, 
inte 
nödv.
JaJa,
troligenHar reglerna för bidragen möjliggjort en 
tillräcklig planering från bidragsmottagarnas 
sida?
JaJaNejNejSpårbarhet och effekter:
- Har det varit möjligt att i efterhand spåra 
bidragens användning?
NejNej JaNejHar bidragen haft några synbara nettoeffekter?
Nej Nej DelvisNejUppföljningar och deras användning:
- Har de uppföljningar som gjorts visat på 
tydliga slutsatser?
Ja, 
negativaJa, 
negativa 
DelvisNejHar uppföljningarna använts av regeringen 
och berörda myndigheter för att vägleda det 
fortsatta handlandet?
OklartOklartDelvis Oklart

Not: Med ”bidragstyp/överenskommelse” avses följande:
I – Den nationella handlingsplanen 2001–2004 
II – Fortsatta överenskommelser 2005–2007 
III– Satsningen på psykiatri och socialtjänst 2005–2006 
IV – Bidrag till barn- och ungdomspsykiatri 2007. 
Bidragens form och innehåll 
Bidragstyperna I och II (den nationella handlingsplanen och de fortsatta 
överenskommelserna) hade det positiva med sig att de gav bidragsmottagarna 
gott om tid för planering. Men eftersom landstingen hade full frihet 
att använda bidragen på det sätt de önskade (eller på det sätt den egna 
budgetprocessen krävde) så fanns det skäl att befara att bidragen inte skulle 
användas på det sätt som regeringen avsåg. 
Det omvända gällde för de senare bidragstyperna (III och IV); för dem 
fanns det starkare skäl att vänta sig att de skulle användas på rätt sätt, men 
reglerna för bidragsgivningen möjliggjorde inte tillräcklig planering. Det senare 
var givetvis en följd av bidragens tillfälliga karaktär. Länsbidragen inom 

satsningen på psykiatri och socialtjänst (bidragstyp III) hade lätt kunnat ges 
en annan tidsprofil som tillåtit bättre tid för planering. 
Spårbarhet och effekter 
För bidragstyperna I och II (den nationella handlingsplanen och de fortsatta 
överenskommelserna) konstateras här genomgående negativa svar (se 
tabell 4.4). Det var inte möjligt att spåra bidragens användning eftersom de 
betalades ut via det generella statsbidraget. Det var enligt Socialstyrelsens 
uppföljningar inte heller möjligt att upptäcka några synbara nettoeffekter av 
dessa bidrag. 
Bidragstypen III (satsningen på psykiatri och socialtjänst) var knuten till 
enskilda projekt, och användningen av medlen kunde därför kartläggas i Socialstyrelsens 
uppföljning. De synbara nettoeffekterna var dock begränsade 
eftersom en del av projekten redan tidigare var planerade av landsting och 
kommuner och sannolikt skulle ha genomförts ändå, även utan de statliga 
bidragen. Det finns även farhågor för att de projekt som verkligen utgjorde 
effekter av de statliga bidragen (i den meningen att de inte skulle ha genomförts 
utan bidrag) var av mer improviserad och tillfällig natur och mindre 
väl förankrade i de berörda vårdmiljöerna. Det var dessutom inte möjligt att 
utifrån Socialstyrelsens uppföljning se på vilket sätt de projekt som fått stöd 
påverkade hela verksamheten inom psykiatri och socialtjänst, bortsett från 
de statligt finansierade projekten. 
Bidragstypen IV (bidrag till barn- och ungdomspsykiatri) betalades ut 
som förutbestämda klumpsummor till respektive landsting, och medlens 
användning har inte kunnat följas i detalj. Några synbara effekter kan heller 
inte konstateras utifrån Socialstyrelsens uppföljning. Detta kan bero på att 
uppföljningen gjorts för tidigt eller på att uppföljningsinstrumenten har brister 
eller bägge. 
Uppföljningarna och deras användningSocialstyrelsen har haft regeringens uppdrag att genomföra uppföljningar 
av samtliga bidragstyper. Dessa uppföljningar utgör också den huvudsakliga 
grunden för analysen i detta kapitel. Det faktum att uppföljningar har gjorts 
gör det möjligt att vinna lärdomar ur tidigare erfarenheter. Det är då viktigt 
att uppföljningarna både leder till tydliga slutsatser och att slutsatserna används 
för att vägleda det fortsatta handlandet. 
För bidragstyperna I och II (den nationella handlingsplanen och de fortsatta 
överenskommelserna) visar uppföljningarna tydligt negativa slutsatser, 
dvs. det var tydligt att bidragens användning inte kunnat spåras och att 
bidragen saknat synbara nettoeffekter. 

Uppföljningen av bidragstypen III (satsningen på psykiatri och socialtjänst) 
gav slutsatser av blandad karaktär: delvis positiva och delvis neutrala 
eller (möjligen) negativa. Uppföljningen av bidragstypen IV (bidragen till 
barn- och ungdomspsykiatrin) visade inga tydliga slutsatser, något som kan 
förklaras av att uppföljningen gjordes för tidigt och med bristfälliga uppföljningsverktyg. 
Huruvida slutsatserna av dessa uppföljningar också har använts av 
Socialdepartementet är i dagens läge oklart. I de fall slutsatserna var tydliga 
(alltså för bidragstyperna I och II) fanns goda möjligheter till lärande. 
Socialstyrelsen har också vid många tillfällen framfört betydelsen av att man 
skapar strukturer för uppföljning som gör det möjligt att mäta resultaten av 
landstingens verksamhet. 
Riksrevisionen noterar att regeringen i sin presentation av en skrivelse 
till riksdagen om psykiatrin betonar att skrivelsen innehåller ett antal uppföljningsmått. 
Regeringen har också gett Socialstyrelsen i uppdrag att påskynda 
arbetet med att skapa sådana uppföljningsmått. Såväl skrivelsen som uppdraget 
beslutades så sent som i april 2009.112 
Riksrevisionens kommentarerDe mest nedslående resultaten av analysen ovan gäller bidragens spårbarhet 
och effekter. Inte heller uppföljningarna och deras användning ser särskilt 
uppmuntrande ut. Resultaten väcker frågan om det är motiverat att staten 
stöder psykiatrin med tillfälliga resursförstärkningar. En fortsatt analys av 
denna fråga finns i kapitel 11.112 Skrivelsen En politik för personer med psykisk sjukdom eller psykisk funktionsnedsättning beslutades av 
regeringen den 23 april 2009. Skr. 2008/09:185. 

5 De statliga bidragen till psykiatrin ur 
ekonomisk synvinkel 
I detta kapitel beskrivs psykiatrins ekonomiska resurser med utgångspunkt 
från landstingens egna satsningar på psykiatri och primärvård. De statliga bidragen 
sätts in detta sammanhang. Vidare diskuteras några generella frågor 
som rör landstingens ekonomi, styrning och prioriteringar. Kapitlet syftar till 
att belysa de statliga bidragens möjliga verkningsgrad mot bakgrund av den 
miljö bidragen ska fungera i. 
5.1 Landstingens ekonomiska insatser för psykiskt sjuka 
Landstingens ekonomiska satsningar på specialiserad psykiatrisk vård uppgick 
till nära 17 miljarder kronor år 2007, och primärvården tilldelades nära 
30 miljarder kronor samma år (se tabell 5.1). Både psykiatrin och primärvården 
har betydelse i detta sammanhang, då många människor med psykisk 
ohälsa i första hand söker sig till primärvården (jfr kapitel 2). 
Uppgifterna i tabell 5.1 bygger på de redovisningar som årligen lämnas 
till intresseorganisationen Sveriges Kommuner och Landsting (SKL) och 
publiceras i Statistik om hälso- och sjukvård samt regional utveckling. Där 
redovisas landstingens nettokostnader113 fördelade på primärvård, specialiserad 
somatisk vård, specialiserad psykiatrisk vård och tandvård. Från SKL har 
vi fått data som anses vara jämförbara över tiden sedan år 2001. 
Mätt i löpande priser har kostnaderna ökat kraftigt under 2000-talet. Ser 
man till nettokostnadernas andelar av de totala hälso- och sjukvårdskostnaderna 
finner man en påfallande stabilitet över tiden. Det betyder att landstingens 
egna satsningar på såväl psykiatri som primärvård har ökat i ungefär 
samma takt som deras satsningar på somatisk vård.114 
De statliga resurstillskott som gavs i samband med den nationella 
handlingsplanen och dess fortsättning ingick i det generella statsbidraget 
och påverkar därför inte nettokostnaderna. De projektvisa bidragen under 
2005–2006 och bidraget till barn- och ungdomspsykiatri under 2007 var specialdestinerade 
och kan i princip ha påverkat nettokostnaderna, dock endast 
obetydligt till följd av de begränsade beloppen. 
113 Med nettokostnader avses de kostnader som landstingen finansierar med skatter, generella statsbidrag och finansnetto. Avdrag görs för intäkter som är direkt kopplade till verksamheten, t.ex. 
patientavgifter. 
114 Nettokostnaderna är inte något mått på den totala verksamhetsvolymen. Om en viss verksamhet 
får starkt ökade intäkter som är direkt kopplade till verksamheten kan verksamhetsvolymen öka 
även om nettokostnaderna minskar eller är oförändrade. 

Tabell 5.1 Hälso- och sjukvårdens nettokostnader fördelade på primärvård och 
specialistpsykiatri 
Löpande priser, avrundade tal. Samtliga landsting 
20012004200520062007Hälso- och sjukvård 
(HS) totalt (exkl. tandvård) 
Miljoner kronor115 920136 140141 700149 390156 780Primärvård 
Miljoner kronor23 20026 16027 02028 69029 810Spec. psykiatrisk vårdMiljoner kronor12 33014 65015 54016 12016 960Primärvård som % 
av HS20,0 %19,2 %19,0 %19,2 %19,0 %
Specialiserad psykiatrisk 
vård som % av HS10,6 %10,8 %11,0 %10,8 %10,8 %
Summa primärvård och 
specialiserad psykiatrisk 
vård som % av HS30,6 %30,0 %30,0 %30,0 %29,8 %

Not: De totala nettokostnaderna för hälso- och sjukvården (HS) exkluderar kostnader för 
tandvård. Samtliga kostnadsuppgifter exkluderar statsbidrag för läkemedel. 
Källa: SKL, specialbearbetningar av landstingens ekonomiska redovisningar.
De obetydliga förändringarna i nettokostnadsandelarna bör ses mot bakgrund 
av den allmänna dynamiken inom hälso- och sjukvården, som innebär 
att den specialiserade vården – såväl den somatiska som den psykiatriska 
– koncentrerar sina resurser till de svåraste fallen, varvid primärvården får 
överta fler patienter med komplexa sjukdomstillstånd. Man kan också påminna 
om den intensiva diskussion om bristerna inom psykiatrin som förts 
under de senaste åren (se även avsnitt 5.3 senare i detta kapitel). Mot den 
bakgrunden hade man kanske kunnat vänta sig att både primärvården och 
psykiatrin skulle ha fått ökade andelar av hälso- och sjukvårdens resurser. 
Någon sådan ökning tycks dock inte ha ägt rum, att döma av de uppgifter 
som redovisats av SKL. Det finns heller inga säkra, normativa hållpunkter för 
hur andelarna ”borde” utvecklas. Vad som med säkerhet kan konstateras är 
dock att vare sig primärvården eller den specialiserade psykiatrin har ökat sin 
relativa del i landstingens ekonomi sedan år 2001. 
När det gäller perioden före 2001 finns inte lika säkra data, varför vi lämnar 
denna del av historiken därhän. 

5.2 Omfattningen av de statliga resurstillskotten 
De statliga resurstillskotten till psykiatrin har varit små i jämförelse med 
landstingens egna satsningar på specialistpsykiatri: omkring 4 procent i 
genomsnitt under åren 2001–2007. 
Den nationella handlingsplanen 2001–2004 och de fortsatta 
överenskommelserna 2005–2007De statliga medel som var förknippade med den nationella handlingsplanen 
2001–2004 var totalt sett stora men var fördelade på flera områden och 
flera år. Den del som tillföll landstingen uppgick till 6,1 miljarder kronor på 
fyra år – dvs. 1,5 miljarder per år, fördelat på 21 landsting – varav en viss del 
(ovisst hur stor) tillföll psykiatrin. Vid en generös beräkning kan man anta 
att omkring en tredjedel av beloppet tillföll psykiatrin, vilket skulle betyda 
omkring 500 miljoner kronor per år. Det motsvarar mellan 3 och 4 procent 
av landstingens årliga nettokostnader för psykiatrin under samma tid. Med 
hänsyn till den ”ostyrda” karaktären av den nationella handlingsplanen är 
det dock tveksamt om psykiatrin verkligen fick ett så stort tillskott. En del av 
de statliga medlen kan ha använts till andra ändamål eller till att täcka underskott 
i landstingens budgetar (se kapitel 4). Detsamma gäller de fortsatta 
överenskommelserna som var förknippade med ett tillskott på 500 miljoner 
kronor via det generella statsbidraget. 
Satsningen på psykiatri och socialtjänst 2005–2006Den statliga satsningen på psykiatri och socialtjänst 2005–2006 (Miltonbidragen) 
uppgick till totalt 700 miljoner kronor, vilket motsvarade omkring 
2,2 procent av det belopp landstingen satsade på specialiserad psykiatrisk 
vård under dessa två år. Den statliga satsningen var dock inte enbart riktad 
mot landstingen; syftet var att den skulle stimulera samverkan mellan 
landsting och kommuner varför en stor del av pengarna i praktiken avsåg 
kommunernas socialtjänst. Den andel som tillföll landstingen torde knappast 
ha uppgått till så mycket som 2 procent av landstingens nettokostnader 
för psykiatri, snarare mindre. 
Bidragen till barn- och ungdomspsykiatri 2007Statsbidragen till barn- och ungdomspsykiatrin under 2007 var också begränsade 
– de 214 miljoner som satsades motsvarade omkring 1,3 procent 
av landstingens nettokostnader för all specialiserad psykiatri detta år. Skulle 
man sätta beloppen i relation till landstingens nettokostnader för enbart 
barn- och ungdomspsykiatrin, som är en ganska liten del av hela specialist

psykiatrin, blir andelen högre. Dock saknas underlag för att säkra siffror ska 
kunna tas fram. 
Vissa uppskattningar kan dock göras. Barn- och ungdomspsykiatri är en 
särskild medicinsk specialitet. Socialstyrelsens statistik över antalet specialistläkare 
visar att det år 2006 fanns 316 specialister i barn- och ungdomspsykiatri 
som arbetade inom hälso- och sjukvården, 69 i rättspsykiatri och 
1 603 i psykiatrisjukvården.115 Om antalet specialister som arbetar i hälso- 
och sjukvården speglar de olika psykiatrigrenarnas andelar av nettokostnaderna 
så skulle barn- och ungdomspsykiatrin svara för knappt 16 procent av 
psykiatrins nettokostnader. I så fall skulle det statliga bidraget till barn- och 
ungdomspsykiatri år 2007 motsvara omkring 8 procent av nettokostnaderna 
för just denna specialitet. Detta är fortfarande en ganska liten andel, men 
kanske inte så liten att den saknar betydelse. Från Socialdepartementets 
sida framhåller man att tillskottet var avsett som stimulans till en utveckling 
snarare än som medel för att driva verksamheten. 
De statliga medlen i ett helhetsperspektivResurserna till psykiatrin bestäms således i första hand av landstingen. De 
statliga resurstillskotten till psykiatrin har varit små i jämförelse med landstingens 
egna satsningar på psykiatri, omkring 4 procent i genomsnitt under 
åren 2001–2007. Andelen kan ha varit något högre under vissa år men detta 
går inte att avgöra med säkerhet. Bidraget till barn- och ungdomspsykiatri är 
också högre sett i relation till just denna specialitet. Som helhet handlar det 
dock om små belopp i förhållande till den psykiatriska vårdens totala omfattning. 
Effektiviteten i de statliga bidragen till psykiatrin beror självfallet på 
hur helheten fungerar, det vill säga av den resursfördelning som gäller för 
summan av landstingens och statens medel till hälso- och sjukvården, varav 
psykiatrin är en del. Förutsättningarna för att de statliga medlen ska kunna 
användas effektivt påverkas av hur resursfördelningen fungerar i landstingen. 
Riksrevisionen har därför funnit det nödvändigt att föra en närmare 
diskussion om de problem som finns i landstingen när det gäller ekonomi 
och resursfördelning, trots att dessa frågor hör hemma i landstingens värld 
och inte är föremål för Riksrevisionens granskning. En granskning av de 
statliga bidragen kan inte bortse från bidragsmottagarnas miljö. Vi har därför 
inhämtat viss information som varit tillgänglig från öppna källor och genom 
intervjuer. 
När det gäller relationen mellan staten och landstingen finns det också 
skäl att erinra om de krav på vården som ställs i lagstiftningen. Enligt hälso- 
och sjukvårdslagen ska vården bedrivas så att den uppfyller kraven på god 
115 Socialstyrelsen (2008) Tillgång på: specialistläkare 2006. 

vård, vilket bland annat omfattar krav på god tillgänglighet.116 I lagen om 
yrkesverksamhet på hälso- och sjukvårdens område anges att vårdpersonalen 
ska utföra sitt arbete i överensstämmelse med vetenskap och beprövad 
erfarenhet.117 
Som framhållits av den statliga myndigheten SBU (Statens beredning 
för medicinsk utvärdering) är det i dag inte alltid de bästa metoderna som 
används i vården. ”Många av rutinmetoderna för att upptäcka och behandla 
sjukdom är föråldrade och ineffektiva. Andra, nya metoder har fått snabb 
spridning utan att vare sig nyttan, riskerna eller kostnaderna har granskats 
kritiskt. Samtidigt finns det metoder som snabbt borde få större användning 
än de har i dag eftersom forskningen kan visa att de är bra och kostnadseffektiva.” 
SBU påpekar att det därför behövs vetenskaplig utvärdering, både 
av etablerade metoder och medicinska innovationer.118 Riksrevisionen noterar 
att de stränga kraven i lagstiftningen och den verksamhet som faktiskt 
bedrivs i landstingen tycks vara löst kopplade till varandra. 
5.3 Psykiatrins beroende av prioriteringar i landstingenHälso- och sjukvården är en komplicerad, personalberoende och kunskapsintensiv 
verksamhet med hög grad av decentralisering. Hälso- och sjukvården 
är dessutom stadd i snabb teknisk och medicinsk förändring, något som 
även skapar förväntningar hos medborgarna. Till det kommer ekonomiska 
problem och styrningsproblem. Dessa förhållanden kan ses som en bakgrund 
till resursproblemen för psykiatrin. 
Efterfrågan ökar på all hälso- och sjukvårdMedborgarnas efterfrågan på vård och omsorg med mera ökar vanligen mer 
än de samlade inkomsterna i samhället (ekonomer brukar uttrycka detta så 
att inkomstelasticiteten är större än 1 för denna typ av tjänster). Efterfrågan 
på ”hälsotjänster” är generellt sett starkt ökande. Dessutom ökar möjligheterna 
till bot och lindring, ibland språngvis, som en följd av utveckling 
och introduktion av nya medicinsktekniska metoder och läkemedel. Dessa 
förbättrade möjligheter, som snabbt blir kända bland allmänheten, skapar 
ökade förväntningar och kan ibland bidra till att köbildning och förlängda 
väntetider uppstår, även om produktionen (exempelvis antalet utförda höftleds- 
eller starroperationer) samtidigt ökar mycket kraftigt. Det finns också 
116 2 a § Hälso- och sjukvårdslagen. ”God vård” innebär enligt Socialstyrelsen att vården ska vara 
kunskapsbaserad och ändamålsenlig, säker, patientfokuserad, jämlik, effektiv och att den ska ges 
i rimlig tid. SOSFS 2005:12. Se kapitel 10 i denna rapport.
117 Se även kapitel 10 i denna rapport.
118 www.sbu.se.

andra faktorer som ökar efterfrågan på vård.119 Samtidigt finns sannolikt 
andra hälsofaktorer som minskar efterfrågan på vård, fast dessa är mindre 
omtalade. Ett faktum är att medellivslängden fortsätter att öka. En del av den 
ökade livslängden kan dock ha uppnåtts till priset av ökad sjuklighet.120 
Lagen kräver god ekonomisk hushållning i landstingenKommunerna – både primärkommuner och landsting – är enligt kommunallagen 
skyldiga att ”ha en god ekonomisk hushållning i sin verksamhet och i 
sådan verksamhet som bedrivs genom andra juridiska personer”.121 Det innebär 
bland annat att kommunerna ska ha ett väl fungerande planerings- och 
uppföljningssystem, en ekonomi i balans samt en strategi för hur eventuella 
problem kan åtgärdas.122 Det så kallade balanskravet är i praktiken inte lätt 
att upprätthålla, vilket framgår av att såväl landsting som primärkommuner 
lider av återkommande ekonomiska svårigheter. Variationerna är dock stora, 
såväl mellan enskilda kommuner och landsting som mellan olika år. 
Delar av vården blir dyrare 
Det finns vissa permanenta och grundläggande orsaker till de ekonomiska 
svårigheterna i landstingen. En del av dem har att göra med den ökade 
efterfrågan på vård som kommenterats ovan. En annan är att viktiga delar 
av vården – särskilt de som är personalintensiva till sin natur och kräver 
mänsklig närvaro för att utföras – blir dyrare jämfört med andra varor och 
tjänster då de inte kan rationaliseras på samma sätt som varuproduktionen. 
En väsentlig skillnad är att varor kan transporteras över långa avstånd (vilket 
underlättar specialiserad, storskalig produktion) medan grundläggande sjukvårdstjänster 
av typ primärvård och psykiatri måste vara decentraliserade 
därför att de i allmänhet är bundna till patientens vistelseort.123 
Svårigheter att öka intäkterna till vården 
Trots att vården på många områden är framgångsrik ger detta inte upphov 
till några ökade intäkter. Framgångar inom medicinsk forskning och metodutveckling 
leder tvärtom ofta till nya kostnader för investeringar och läkeme119 Exempel på sådana faktorer är befolkningens åldersstruktur samt ökningen av välfärdsrelaterade 
ohälsotillstånd som allergi, fetma, depression och ångest.
120 ”Den dramatiskt förbättrade överlevnaden hos personer som drabbats av hjärtkärlsjukdomar, 
diabetes och cancer leder till en ökad andel äldre som överlever, men som ofta har kroniska 
sjukdomar.” Landstinget i Uppsala län: Omvärlds- och situationsbeskrivning våren 2008, s. 29.121 8 kap. 1 § kommunallagen (1991:900).
122 RiR 2007:16, s. 19–22.123 Viss högspecialiserad vård kan utföras på färre platser därför att patienterna är beredda att resa. 
Den högspecialiserade vårdens karaktär är också sådan att den måste koncentreras till ett fåtal 
platser. Analyser av laboratorieprover och röntgenbilder etc. kan också utföras på distans. Primärvård och psykiatri förutsätter däremot att vården finns där patienten är. 

del med mera som krävs för att de nya metoderna ska kunna tillämpas. Vissa 
nya metoder är i och för sig kostnadseffektiva, men besparingarna uppslukas 
lätt av det faktum att man i stället kan behandla många fler patienter än tidigare. De ekonomiska fördelarna av bättre vård tillfaller främst andra aktörer 
än landstingen.124 Att lösa vårdens finansieringsproblem med skattehöjningar 
kan stöta på motstånd av olika skäl. I landstingen finns också farhågor för 
att ökade skatteintäkter inte kommer att lösa problemen.125 
Styrningsproblem och bristande uppföljning 
Av forskning och utredningar framgår att hälso- och sjukvården är svår att 
styra. 126 Dessa problem har bekräftats av de landstingsbesök vi gjort, bland 
annat ett besök vid landstingsrevisionen i Uppsala.127 Styrningsproblemen 
ska bland annat ses mot bakgrund av den ansvars- och arbetsfördelning 
som råder mellan de folkvalda och tjänstemännen. Oförutsedda ekonomiska 
problem är inte ovanliga. 
Den ekonomiska styrningen och kontrollen i landstingen anses ha brister, 
vilket exempelvis visat sig när det gäller pensionsåtaganden. Ofta finns 
också stora skillnader mellan budget, prognoser och utfall i landstingen.128 
Förbättringar har visserligen skett, men det är fortfarande stora skillnader 
mellan budget och utfall. Det är enligt SKL ett problem att budgeten beslutas 
så långt i förväg (t.ex. i juni året innan). Det är då svårt att avgöra vad som 
verkligen är tillskott och vad som är täckande av underskott. 
Budgetprocesserna i landstingen styrs i princip utifrån föregående års 
budget, tillsammans med förändringar som beror av politiska strävanden 
(exempelvis privatiseringar och nya ersättningssystem) samt av förhandlingsstyrkan 
hos olika företrädare för vården. Enligt SKL finns en strävan 
mot bättre system att fördela pengar men detta är svårt då uppföljning ofta 
saknas. 
Det är också svårt att på förhand avgöra vilket genomslag olika ersättningssystem 
kommer att få. Allmänt gäller att prestationsbaserade ersättningar 
tenderar att bli kostnadsdrivande. Psykiatrin står dock utanför det 
prestationsbaserade ersättningssystemet och ersätts i stället genom traditionella 
anslag. Psykiatrin har inga ”prislappar” baserade på diagnoser av den 
typ som finns inom den somatiska vården. Detta kan enligt SKL missgynna 
psykiatrin i ekonomiskt hänseende.129 
124 De som drar ekonomisk nytta av bättre vård är dels patienterna och deras familjer, dels stat 
och kommun i den mån skatteintäkter ökar och försäkringsutgifter minskar då patienterna blir 
friskare. 
125 Ds 2005:7.126 Ds 2005:7.127 Besök vid landstingsrevisionen i Uppsala 2008-10-23.128 Enligt Ds 2005:7 kap. 1 hade långt ifrån alla landsting kontroll över när pensionskostnaderna 
skulle komma att falla ut och med hur mycket. Enligt SKL (intervju 2008-10-17) har läget numera 
förbättrats. 
129 SKL, intervju 2008-10-17.

Försök till effektiviseringLandstingens försök till effektivisering följer flera linjer.130 Mycket händer 
samtidigt. Forskningsbaserade analyser av vårdsystemet betonar bland annat 
de täta organisationsförändringarna inom vården. Det är inte ovanligt att 
nya organisations- och styrmodeller inte genomförs fullt ut eller att de, om 
de införs, ger andra effekter än de avsedda.131 Så kallad inre effektivisering 
och förbättrad logistik ägnas inte samma uppmärksamhet i landstingen som 
organisationsförändringar, trots att åtgärder för inre effektivitet anses ha 
mycket stor potential att leda till verkliga förbättringar av vårdens tillgänglighet 
och kvalitet.132 
En annan linje i landstingens försök att skära ned kostnader är att förkorta 
vårdtiderna inom heldygnsvården. Därmed flyttas ansvar till andra aktörer. 
Med kortare vårdtider frigörs resurser som kan användas för att stärka 
ekonomin eller för satsningar på nya behandlingsmetoder. Samtidigt ökar 
trycket på omgivningen; tyngre bördor får bäras av kommuner och enskilda. 
Splittrade vårdkedjor för också med sig svårigheter i informationsöverföringen 
mellan dem som ansvarar för olika delar av vården. Samordning och samarbete 
– begrepp som i svenska språket är positivt värdeladdade – förväntas 
lösa dessa problem. Men i realiteten är samordning och samarbete också 
resurskrävande och kommer sällan till stånd utan särskilda organisatoriska 
arrangemang. 
Vårdpolitiskt motiverade prioriteringar förekommer sällanSocialstyrelsens och PrioriteringsCentrums undersökningar visar att så 
kallade horisontella prioriteringar, som innebär medvetna prioriteringar 
mellan sjukdomsgrupper och vårdområden, är outvecklade i landstingen.133 
De prioriteringar som görs äger i första hand rum genom rangordningar av 
mer eller mindre angelägna åtgärder inom varje specialitet. 
Resursfördelningen mellan olika vårdområden (varav psykiatrin är ett) 
blir i praktiken inte föremål för vårdpolitiskt tydliga ställningstaganden av någon 
större omfattning och uthållighet. Det finns enligt SKL ett stort intresse 
för prioriteringsfrågor i landstingen, men man har svårt att finna de rätta 
formerna för detta. 
Enligt Socialstyrelsen finns det ett stort behov av prioriteringar inom 
hälso- och sjukvården, såväl inom som mellan vårdområden, och ett behov 
av nationella riktlinjer till stöd för en avgränsning av det offentliga åtagandet 
inom vården.134 
130 Se exempelvis SKL (2006) Effektiviseringsstrategier i landstingen. En beskrivning av arbetet med att 
skapa bättre resultat med tillgängliga resurser. 
131 Siverbo (2007).
132 Ds 2005:7, Cederqvist (2009).
133 Socialstyrelsen (2007) Prioriteringar i hälso- och sjukvården; intervju 2008-05-27.134 Socialstyrelsen (2007) Prioriteringar i hälso- och sjukvården; intervju 2008-05-27.

SlutsatserDe omständigheter som beskrivits ovan har lett till återkommande ekonomiska 
svårigheter i landstingen. Att göra vården mer effektiv är därför viktigt. 
Om detta inte lyckas, eller lyckas i allför begränsad grad, drabbas de delar 
av vården som har minst förmåga att konkurrera om resurserna, och/eller 
minst förmåga att effektivisera. Till dessa områden hör troligen både psykiatrin 
och primärvården. För att balansera detta skulle landstingens förtroendevalda 
behöva göra aktiva vårdpolitiska prioriteringar som är tydliga och 
konsekventa. Om sådana horisontella prioriteringar saknas, finns risk för att 
traditionella mönster och professionella traditioner avgör resursfördelningen 
inom hälso- och sjukvården. 
5.4 Särskilda omständigheter som påverkar psykiatrin 
Psykiatrin kan missgynnas ekonomiskt i landstingens 
budgetprocessSom ovan nämndes använder landstingen ofta olika slag av prestationsbaserade 
ersättningssystem för vården. Sådana ersättningssystem tillämpas dock 
inte för psykiatrin, som i stället tilldelas resurser med hjälp av anslag. Enligt 
en bedömning från SKL kan detta missgynna psykiatrin.135 
Ett vanligt uttalande bland de remissinstanser som yttrat sig över Nationell 
psykiatrisamordnings betänkande är att ”psykiatrin varit ett eftersatt 
område”. Enligt intervjuer som gjorts i samband med denna granskning 
avser man med detta uttryck att ”satsningar” har gjorts på många andra av 
hälso- och sjukvårdens områden, men att psykiatrin inte varit föremål för 
liknande satsningar i landstingens regi.136 
Psykiatrin jämförd med andra specialiteterGenerellt sett är professionernas makt inom hälso- och sjukvården mycket 
stor.137 Psykiatrins status bland de medicinska specialiteterna är dock förhållandevis 
låg, delvis av historiska orsaker, delvis på grund av ämnets natur. 
Detta är omvittnat i flera studier och bekräftas i hög grad av de intervjuer 
som gjorts i denna granskning.138 På grund av svårigheterna att styra hälso- 
och sjukvården kan rangordningen mellan specialiteterna få ett inte obetydligt 
spelrum genom att den påverkar förhandlingsstyrkan för olika företrädare 
för vården. Detta kan i sin tur få betydelse för den resursfördelning som 
landstingets politiska ledning beslutar om. Denna fördelning blir särskilt 
viktig då möjligheterna att öka resurserna är små. 
135 Intervju SKL 2008-10-17. 
136 Intervju SKL 2008-10-17.137 Blomqvist (2007). 
138 Abbott (1988); Anell (2007) samt intervjuer med landstingsrevisorer m.fl. 

Organisationsförändringar 
De organisatoriska förutsättningarna för psykiatrin har omvandlats. Den institutionsbaserade 
psykiatriska vården har till större delen avvecklats; antalet 
platser inom den psykiatriska heldygnsvården vid sjukhusen har halverats 
sedan 1995. Ett antal platser i kommunala boenden har dock tillkommit 
efter 1995. ”Psykiatrireformen” 1995 var inriktad på personer med psykiska 
funktionshinder – det vill säga långvariga sviter efter psykisk sjukdom – som 
skulle få ett bättre liv genom att inlemmas i samhället i stället för att bo på 
institution. Reformen innebar ett ökat ansvar för kommunerna och ett minskat 
ansvar för landstingen. Reformen genomfördes inte fullt ut och kommunernas 
ambitioner har först långsamt närmat sig målet. Brister i samspelet 
mellan landsting och kommuner anses fortfarande vara ett stort problem (jfr 
kapitel 3). 
Nya patientgrupper har tillkommitSamtidigt har nya problem och behandlingsmöjligheter ökat belastningen 
på den psykiatriska vården. Vissa former av behandlingsbar psykisk ohälsa 
har ökat starkt under de senaste 15–20 åren.139 Det gäller främst depression, 
ångest, självskadebeteende, drogberoende, neuropsykiatriska störningar hos 
vuxna, posttraumatiskt stressyndrom m.m. De klassiska psykossjukdomarna 
anses inte ha ökat. 
Det ökade behovet av psykiatrisk vård borde därmed få konsekvenser 
för landstingens tilldelning av resurser. Någon påtaglig utveckling i denna 
riktning har dock inte varit märkbar; psykiatrin och primärvården har inte fått 
större ökningar av sina resurser än den somatiska vården. Alla vårdområden 
har sin egen dynamik, och psykiatrin har att konkurrera med alla andra delar 
av hälso- och sjukvården. 
Kunskapen om psykisk ohälsa ökarNågra positiva trender finns i form av ökade allmänna kunskaper om psykisk 
ohälsa i befolkningen och ökad acceptans för vissa slag av psykisk ohälsa 
(minskad stigmatisering). Vidare finns nya lovande metoder, både i form av 
läkemedel och i form av samtalsbehandling. Framstegen inom forskningen, 
företrädesvis den neurologiska, har också minskat klyftan mellan den naturvetenskapligt 
inriktade psykiatrin och psykoterapeutiska traditioner. Det finns 
också ökade insikter i landsting och kommuner om behovet av samverkan 
kring personer med psykiska funktionshinder. Styrmedel för att främja samverkan 
saknas dock fortfarande.
139 Vad som är behandlingsbart varierar över tid. I princip är ”reparationsbehovet” oberoende av 
förmågan att reparera. Men om förmågan att reparera ökar kan det hända att man upptäcker nya 
behov som tidigare inte kunde repareras. Detta är en del av dynamiken i hälso- och sjukvården. 

Denna utveckling kan bidra till att skapa ett ökat efterfrågetryck på psykiatrin, 
just därför att förhoppningarna om framgångsrik behandling ökar. 
Därmed ökar också medborgarnas besvikelse då verkligheten inte lever upp 
till förväntningarna. Ett sådant ”förväntningarnas missnöje” kan uppstå även 
om resurserna de facto ökar. 
Personer med behov av psykiatrisk vård har mycket olika benägenhet att 
söka sig till vården och olika möjligheter att göra sig gällande i konkurrensen 
om vårdresurserna. Den ökade efterfrågan på vård kan därför komma att 
drabba särskilt sårbara patienter om behoven inte tillgodoses. 
Landstingsstudier bekräftar problemen 
Den problembild som framträder i våra landstingsstudier när det gäller 
psykiatriområdet tyder på att styrningen inte fungerar tillfredsställande, 
att samverkan mellan olika aktörer inte fungerar som det är tänkt samt att 
kompetensförsörjningen i framtiden kommer att bli problematisk. Många 
av de granskningar som gjorts av landstingsrevisionen har inte följts upp 
inom landstingen, varför det är svårt att veta om och i så fall hur landstingen 
arbetar vidare med frågorna. 
5.5 Sammanfattande iakttagelserDe huvudsakliga iakttagelser som gjorts i detta kapitel är följande.
• Vare sig primärvården eller den specialiserade psykiatrin har ökat sin 
relativa del i landstingens budget sedan år 2001. 
• En ökad efterfrågan på vård har ökat kraven på psykiatrin. Psykiatrin har 
dock svårigheter att konkurrera om landstingens ekonomiska resurser 
med andra medicinska specialiteter. 
• Resursfördelningen mellan olika vårdområden är en komplex fråga som 
inte ägnats tillräcklig uppmärksamhet, vare sig av landstingen eller av 
statsmakterna. Enligt Socialstyrelsen finns det ett stort behov av prioriteringar inom hälso- och sjukvården, såväl inom som mellan vårdområden, och ett behov av nationella riktlinjer till stöd för en avgränsning av 
det offentliga åtagandet inom vården. 
Den slutsats som kan dras av detta är enligt Riksrevisionen följande. 
• Statliga bidrag till vården av psykiskt sjuka kan endast spela en 
marginell roll i det större sammanhang som skapas av landstingens 
budget och resursfördelning. Landstingens egna prioriteringar och 
andra omständigheter som påverkar resursfördelningen har en helt 
överskuggande betydelse. Om statliga resurstillskott till drift av verksamhet ska ha betydelse, måste de utformas så att de påverkar landstingens egen resursfördelning.

6 Personalbehov i vården av psykiskt 
sjukaI detta kapitel diskuteras personal- och kompetensbehoven i vården av 
psykiskt sjuka mot bakgrund av de stora variationer och den flexibilitet som 
finns i personalutnyttjandet. Syftet är att ge en bakgrund till den senare delen 
av rapporten som behandlar utbildningsfrågor.
6.1 Iakttagelser av Nationell psykiatrisamordning 
Enligt Nationell psykiatrisamordning, vars betänkande publicerades hösten 
2006, fanns det en generell brist på resurser inom psykiatrin. Det fanns också 
betydande kompetensproblem i vården av psykiskt sjuka och funktionshindrade. 
En av slutsatserna var att personalens kompetens borde stärkas 
och uppdateras. Huvuddelen av utredarens genomgång var framåtsyftande 
och handlade om vad som borde göras för att åtgärda problemen. 
Nationell psykiatrisamordning betonade också personalens betydelse: 
”Betydelsen av en rätt utbildad och tillräckligt stor personalstyrka, vars 
arbete organiseras på ett ändamålsenligt sätt, överträffar betydelsen av alla 
andra typer av resurser.”140 
Utredningens analyser byggde på enkäter och diskussioner med verksamhetsansvariga 
i vård och omsorg samt utredarens egna bedömningar.141 
Psykiatrisamordnaren hade haft en omfattande dialog med förtroendevalda, 
olika yrkesgrupper, brukare och anhöriga samt berörda statliga myndigheter.
142 Det fanns dock, framhöll utredaren, ”inte någon tydlig bild av vare sig 
resultat eller omfattning av de insatser som ges i hälso- och sjukvården till 
människor med psykiska sjukdomar och funktionshinder”.143 Den exakta 
storleken av resursbristerna inom den psykiatriska vården kunde således inte 
anges med bestämdhet. 
Det kan givetvis finnas goda skäl för att påstå att det finns resursbrister 
inom den psykiatriska vården även om det är svårt att kvantifiera omfattningen 
av dessa brister. Intervjubaserade iakttagelser av den typ som framförts 
av Nationell psykiatrisamordning bygger på konkreta erfarenheter, där 
140 SOU 2006:100, s. 449.141 SOU 2006:100, s. 451. 
142 SOU 2006:100, s. 19.143 SOU 2006:100, s. 108.

personer som arbetar i verksamheterna sett och upplevt skillnaden mellan 
den vård patienterna bedömts behöva och den vård de i praktiken fått. Dessa 
iakttagelser är präglade av yrkesmässiga bedömningar av läkare och annan 
vårdpersonal och kan inte avfärdas som godtyckliga. 
Ett antal remissinstanser som yttrat sig över Nationell psykiatrisamordnings 
betänkande har bekräftat problemen med personalbrist och rekryteringssvårigheter. 
Samtidigt riktades kritik mot utredningens analys av 
personalfrågorna som ansågs vara otillräcklig. Det man saknade var bland 
annat en redogörelse för universitetens och högskolornas roll. Några remissinstanser 
efterlyste också ett ökat statligt ansvar för personalfrågorna. 
Riksrevisionen utgår från att Nationell psykiatrisamordnings slutsatser 
är välgrundade när det gäller resursbristerna inom den psykiatriska vården. 
Denna bild bekräftas även av den mycket omfattande rapportering från myndigheter 
och medier som vi tagit del av under arbetet med denna granskning. 
6.2 Regionala variationer i personal och vårdutnyttjande 
Det finns stora skillnader mellan olika regioner, både när det gäller tillgången 
på olika kategorier av vårdpersonal och när det gäller vårdutnyttjandet inom 
psykiatrin. Skillnaderna har flera förklaringar. 
Personaltillgången varierar regionaltTillgången på alla slag av vårdpersonal varierar regionalt i förhållande till 
antalet invånare. Särskilt stora variationer finns för psykiatrer.144 I norra och 
sydöstra Sverige finns 8–10 psykiatrer per 100 000 invånare. I Stockholm 
finns tre gånger så många. Tillgången har också utvecklats olika över tid. I 
Västra Götaland ökade exempelvis antalet psykiatrer per 100 000 invånare 
med ca 45 procent under perioden 1995–2006. I andra län skedde knappast 
några förändringar alls. I tabell 6.1 redovisas data för ett urval landsting. 
Betydande regionala variationer finns också för psykiatrisjuksköterskor, 
psykologer och psykoterapeuter.
144 Uppgifterna i detta avsnitt är hämtade från Årsrapport NPS 2009, Socialstyrelsen.

Tabell 6.1 Legitimerade psykiatrer sysselsatta inom hälso- och sjukvården. 
Antal per 100 000 invånare. Vissa regioner
1994200020052006Stockholms län23252830– Stockholms kommun31313537Västra Götalands län12151718– Göteborgs kommun21262323Skåne län16192020– Malmö kommun20242525Uppsala län19232421Östergötlands län99810Örebro län8121615Kalmar län71099Västerbottens län10131110Norrbottens län6788Hela riket14161718

Källa: Socialstyrelsen Årsrapport NPS 2009, s. 78 
Även vårdutnyttjandet varierar 
Även utnyttjandet av den psykiatriska vården skiljer sig mellan landstingen. 
Det framgår av en rapport från Socialstyrelsen som bygger på de nationella 
hälsodataregistren.145 Skillnader finns både i den andel av befolkningen som 
besökt den psykiatriska öppenvården, antalet vårdtillfällen i psykiatrisk heldygnsvård 
samt i vårdtider och behandlingskostnader per DRG-grupp.146 
Skillnaderna kan ha flera förklaringar, exempelvis skillnader i befolkningens 
sjuklighet och i tillgången på vårdplatser. Ju fler vårdplatser, desto större 
möjlighet att bereda plats för patienter i heldygnsvård under längre tid. 
Därtill finns skillnader i praxis och traditioner inom olika delar av vården 
och olika gränsdragningar mellan primärvården och den specialiserade 
psykiatrin. Arbetsfördelningen mellan den öppna psykiatriska vården och 
primärvården är inte självklar. Ofta framhålls det önskvärda i att primärvården 
får förmåga att ta hand om fler patienter med psykiska problem; i 
en intervju beskrivs detta som ”ett överlevnadsvillkor” för psykiatrin.147 Ett 
större psykiatriskt ansvar i första linjens vård kan dock kräva ökad psykiatrisk 
och psykologisk kompetens inom primärvården. 
145 Socialstyrelsen (2008) Beskrivning av vårdutnyttjande i psykiatrin.
146 DRG är en förkortning av Diagnos Relaterade Grupper. I Sverige används DRG ofta för verksamhetsbeskrivning vid uppföljning och för att jämföra kostnaderna vid olika sjukhus. Metoden 
grupperar patienter efter medicinska kriterier och resursåtgång. Inom varje grupp ska diagnoserna höra samman ur medicinsk synvinkel och kostnaden per vårdtillfälle vara ungefär lika stor. 
Se Socialstyrelsen (2008) Beskrivning av vårdutnyttjande i psykiatrin, s. 15–18.147 Intervju Västerbottens läns landsting 2008-11-06.

Samspel mellan personaltillgång och vårdutnyttjandeDe regionala variationerna i personaltillgång och vårdutnyttjande kan 
således ha flera orsaker. Det finns också ett samspel mellan dessa faktorer. 
Förhållandet mellan de praktiska möjligheterna att tillhandahålla vård och 
befolkningens efterfrågan på vård har betydelse för i vilken mån patienter 
tas emot respektive avvisas från vården. Försämrad vårdkvalitet kan också 
leda till minskad efterfrågan, liksom förbättrad vårdkvalitet kan leda till ökad 
efterfrågan. Befolkningens ”verkliga” sjuklighet speglas med andra ord inte 
helt i vårdefterfrågan. 
6.3 Behov av olika slag 
En av de frågor vi ställt under granskningen handlar om behoven inom den 
psykiatriska vården. Denna fråga kan tolkas på olika sätt. Man kan tala om 
flera olika slags behov och därav följande personalbehov: 
a) behov i betydelsen efterfrågan som avgörs av de lokala verksamhetscheferna inom ramen för den av landstinget beslutade budgeten, 
tillsammans med den lokala utformningen av arbetssätt och rutiner148b) behov som kommer till uttryck i befolkningens tydligt uttryckta efterfrågan på vård, även då denna inte tillfredsställsc) behov som inte kommer direkt till uttryck i öppen eller direkt efterfrågan 
på vård, utan snarare i missbruk eller brottslighet.149 Vissa psykiska sjukdomar innebär också brist på sjukdomsinsikt varför den sjuke inte söker 
sig till vården. 
De konkreta personalbehoven (a) kommer till uttryck i rekryteringsbehov. 
Det är delvis bristen på överensstämmelse mellan (a) och (b) som ger 
upphov till den intensiva medierapporteringen om bristerna i psykiatrin. 
Även de rena rekryteringssvårigheterna får ibland stor uppmärksamhet.150 De 
mer svårfångade behoven (c) uppmärksammas ofta i form av rättsfall men 
diskuteras inte i denna rapport. För socialarbetare och poliser torde dock 
människor med sådana behov vara välkända.151 Det gäller då ofta komplexa 
behov av materiellt, socialt och psykologiskt stöd, utöver psykiatriska och/
eller somatiska vårdbehov. 
Då vi i senare delen av denna rapport diskuterar personalbehoven är det 
behov i form av efterfrågan (a) som avses. Detta är den mest begränsade 
tolkningen. 
148 Det finns dock inget i själva budgeten som säger hur många läkare det ska finnas. Mixen av olika 
personalgrupper ser olika ut beroende på personaltillgång och arbetsorganisation. Det betyder 
dock inte att vilken mix som helst är önskvärd. 
149 Nya forskningsrön tyder på att även trafikonykterhet kan vara förknippad med psykisk ohälsa. Se 
Hubicka (2009).
150 Ett exempel på detta är ett ingående reportage i tidskriften Fokus hösten 2007.151 En enkätundersökning av Polisförbundets medlemmar tyder på att nära hälften av poliserna (43 
procent) regelbundet kom i kontakt med personer som lider av psykisk ohälsa. Enkäten genomfördes i november 2008 och har offentliggjorts av Polisförbundet. Exquiro Market Research: Har 
Poliser rätt förutsättningar att bemöta psykiskt sjuka?- En undersökning bland 2024 poliser.

6.4 Personalbehov i form av arbetsgivarens efterfråganMed personalbehov inom en verksamhet avses behov som är påtagliga och 
(i princip) mätbara genom vakanser och rekryteringssvårigheter. Det är svårigheter 
av detta slag som landstingen rapporterar till Socialstyrelsen inom 
ramen för det s.k. nationella planeringsstödet (NPS). Denna rapportering 
bygger på landstingsledningens bedömningar snarare än på regelrätt statistik. 
De senaste uppgifterna redovisas nedan. Här framgår att efterfrågan 
bedömdes överstiga tillgången på specialister i såväl psykiatri som allmänmedicin. 
Svaren var i stort sett desamma som året innan. 
Tabell 6.2 Landstingsledningens bedömning av balansen mellan efterfrågan och tillgång 
på personal i det egna landstinget, oktober 2008Antal landsting fördelade efter typ av svar (20 svarande)
Svarsalternativ (se not)
12345AllaSpecialistläkare inom psykiatri15500020Specialistläkare inom allmänmedicin12710020ST-läkare inom psykiatri9830020ST-läkare inom allmänmedicin31043020AT-läkare02114320

Not: 1 innebär att efterfrågan är mycket större än tillgången; 3 motsvarar balans mellan 
tillgång och efterfrågan; 5 innebär att tillgången är mycket större än efterfrågan.
Källa: Socialstyrelsen (2009): Årsrapport NPS 2009, s. 38.
Socialstyrelsen definierar i sin rapport efterfrågan som ”det sammantagna 
resultatet av en organisations vilja att rekrytera samt organisationens ekonomiska 
möjligheter att rekrytera”. Båda faktorerna krävs för att en rekrytering 
ska ske.152 
Budgeten anger ekonomiska ramar och verksamhetschefen 
styrInom varje landsting bestäms de ekonomiska ramarna av budgetar och ersättningssystem. 
Beslut om dessa ramar fattas på central nivå i landstingen. 
Det är också den politiska ledningen, landstingsstyrelsen och landstingsfullmäktige, 
som beslutar om hälso- och sjukvårdens övergripande organisation 
i länet. Någon av de högre tjänstmannanivåerna153 tillsätter verksamhets152 Socialstyrelsen, Årsrapport NPS 2009, s. 30.153 Antingen den högste tjänstemannen (landstingsdirektören) eller – vanligtvis – nivån under 
denne, exempelvis sjukhuschef, divisionschef, länssjukvårdschef m.m.

chefer. Varje klinik eller verksamhetsenhet154 har sedan förhållandevis stora 
befogenheter inom sin ekonomiska ram. Av särskild betydelse är att verksamhetschefen 
bestämmer över personalrekrytering och hantering av vakanser 
liksom över anställning av AT- och ST-läkare. 
Den exakta arbetsfördelningen mellan olika chefsnivåer kan variera mellan 
landstingen och förändras över tid, men de stora dragen torde stämma 
med beskrivningen ovan. Politikerna beslutar om anslag och organisation, 
och verksamheterna över vårdens innehåll, personal och bemanning. 
Olika personalkategorier kan – delvis – ersätta varandra 
I regel är det verksamhetschefen eller motsvarande som ansvarar för att den 
personal som ska utföra olika arbetsuppgifter har den kompetens som behövs. 
Hälso- och sjukvårdens personal och deras befogenheter är reglerade i 
lag och andra rättsregler. Arbetet ska ledas och fördelas på ett sådant sätt att 
man uppfyller de krav som anges i rättsreglerna. 
Tabell 6.3 Sammansättning av psykiatriska öppenvårdsteamGenomsnittlig sammansättning av yrkesgrupper, 2008YrkesgruppAntal personer i teamet,
GenomsnittSpecialistläkare2,5ST-läkare0,5Sjuksköterskor2,5Specialistsjuksköterskor2,0Psykologer3,4Socionomer2,2Sjukgymnaster0,4Arbetsterapeuter0,5Skötare/vårdare2,7Administrativ personal3,0Summa20,0

Källa: SKL och Sveriges läkarförbund (2008): Psykiaters arbetsliv och arbetssituation. 
Enkätstudie, s. 18.
Det som skiljer olika yrkesutövare åt är i första hand möjligheterna att vidta 
åtgärder med anledning av en diagnos. En läkare har rätt att ordinera många 
olika slags behandlingar. En sjuksköterska eller en psykolog har inte samma 
befogenheter. Insatser från läkare krävs bland annat i samband med sjukskrivning, 
förskrivning av läkemedel, läkarintyg vid psykiatrisk tvångsvård 
(vårdintyg), rättspsykiatrisk vård med mera.155154 Ordet ”verksamhetsenhet” används här som en generell benämning för den del av hälso- och 
sjukvården som lyder under en gemensam verksamhetschef. Landstingen själva kan använda 
andra benämningar. 
155 Socialstyrelsen (2004) Vem får göra vad i hälso- och sjukvården och tandvården?

Rätten att ställa diagnos eller att beskriva problem är dock inte författningsreglerad. 
I praktiken kan all sjukvårdspersonal som har tillräcklig kunskap 
ställa diagnos inom ramen för sin yrkeskompetens. Diagnosticeringen 
kan ses som en process där flera olika yrkesutövare bidrar.156 Läkarens roll 
har beskrivits som att ”leda den diagnostiska processen”.157 
Oklara roller och varierande personalanvändning 
inom psykiatrinPersonalanvändningen är i princip möjlig att anpassa efter lokala behov och 
tillgänglig personal. En mottagning kan exempelvis hushålla med en psykiaters 
tid genom att enbart anlita denne som konsult och för nödvändiga 
åtgärder. Detta kan i och för sig vara en effektiv lösning. Flexibiliteten kan 
emellertid även skapa problem, bland annat för patientsäkerheten. Det medicinska 
ansvaret kan lätt bli oklart. Inom öppenvårdspsykiatrin arbetar man 
ofta i lag som består av flera yrkesgrupper, vilket motiveras av de psykiska 
sjukdomarnas psykologiska och sociala aspekter. Samarbetet kräver en väl 
utformad arbetsfördelning och kommunikation. Många av de åtgärder som 
bara läkare har rätt att vidta kan annars lätt gå förlorade i ett arbetslag, i synnerhet 
om läkarens egen patientkontakt är svag. 
Det kan finnas svårigheter med samarbetet inom mångprofessionella 
team. Psykiatrer har bland annat rapporterat om bristande respekt från 
andra yrkesgrupper som ifrågasatt läkarauktoriteten.158 En bakgrund till detta 
kan vara att vanan att möta psykotiska patienter måste utvecklas under lång 
tid och att nyblivna läkare kanske inte har hunnit tillägna sig den förmågan. 
Formell utbildning är inte alltid till hjälp i sådana situationer. Själva bristen 
på läkare i psykiatrin kan också ha medverkat till en försvagad läkarroll, då 
övriga yrkesgrupper kan ha tvingats ta på sig ett ökat ansvar. 
Problem med läkarens roll i arbetslagen har påtalats av Sveriges Läkarförbund 
i remissvaret på Nationell psykiatrisamordnings slutbetänkande. 
Läkarförbundet såg detta som ett viktigt skäl till bristen på läkare i psykiatrin. 
Läkarens roll har också diskuterats i ett temanummer i Tidskriften för 
Svensk Psykiatri: ”Inom psykiatrin, till skillnad från somatiken, kan man 
ibland slås av bristen på tydlig hierarki. ”Alla” är med och fattar beslut, handledare 
ger råd i patientärenden medan ansvarig läkare befinner sig på annan 
plats, kvalitetsutveckling knyts till särskilda tjänster som sällan innehas av 
specialistutbildade läkare.” Samtidigt har läkare ett försprång i kraft av sin 
utbildning och befogenheter som ingen annan yrkesgrupp har.159 
156 Socialstyrelsen (2004) Vem får göra vad i hälso- och sjukvården och tandvården?, s.16.157 Intervju Socialstyrelsen, juli 2008.158 Intervju Svensk Psykiatrisk Förening 2008-11-24; intervju SYLF 2009-02-02.159 Tidskriften för Svensk Psykiatri nr 4, november 2008, s. 3.

Arbetssituationen inom öppenvårdspsykiatrin kan visserligen tolkas på 
olika sätt. En enkät till psykiatrer som gjordes under 2008 tyder på att de 
svarande läkarna i allmänhet ansåg att de själva hade en tydlig yrkesroll.160 
Ett bra samarbete kring patienterna torde dock kräva att all personal är 
överens om rollfördelningen och att de kommunicerar väl. Ledningen har 
stor betydelse. Genom en aktiv ledning kan verksamhetscheferna tydliggöra 
arbetsfördelningen mellan olika befattningshavare. Intervjuer som genomförts 
under vår granskning, liksom det nämnda temanumret, tyder på att 
ledarskapet inte alltid lyckas väl.161 
Om flexibilitet och patientsäkerhetEn alltför långt gången flexibilitet i personalanvändningen kan vara riskfylld, 
både för patientsäkerheten (risken för vårdskador ökar om vården inte fungerar 
väl) och för dem som till följd av kompetensbrister hos personalen inte 
har fått tillträde till vården och alltså inte räknas som ”patienter”.162 
Samverkan mellan olika yrkesgrupper kräver både enighet om rollfördelningen 
och god kommunikation, men också att personalgruppen har en 
välbalanserad sammansättning. Brist på psykiatrer kan vara en nyckelfråga. 
6.5 Personalbehov härlett från vårdbehovetEtt annat sätt att se på behovet av personal är att utgå från befolkningens 
vårdbehov. Befolkningens samlade behov av psykiatrisk vård är visserligen 
svårbedömt då förekomsten av behandlingsbara psykiska problem är delvis 
okänd. Vad som är behandlingsbart – och synen på vad som bör behandlas – 
varierar också med tiden och sammanhanget och beror både av patienternas 
önskemål och rådande samhällsvärderingar.163 
Detta innebär emellertid inte att frågan om vårdbehovet och dess följder 
för personalbehovet skulle vara helt godtycklig. Vad som är en tillräcklig vård 
för befolkningen som helhet kan knappast beräknas, men en bristfällig och 
felaktig vård för konkreta patienter kan ändå beskrivas och beläggas. Det var 
snarast sådana bedömningar som vägledde Nationell psykiatrisamordnings 
undersökningar av bristerna i vården.
160 SKL och Sveriges Läkarförbund (2008) Psykiaters liv och arbetssituation.
161 Intervju Svensk Psykiatrisk Förening 2008-11-24.162 Att en vårdsökande person som verkligen är i behov av vård inte får tillträde till vården kan också 
bero på platsbrist. 
163 Som exempel kan nämnas att homosexualitet ända fram till 1979 betraktades som en psykisk 
sjukdom. Se SOU 1984:63.

Varningssignaler tyder på ouppfyllda vårdbehov 
Svårigheterna att med rimlig säkerhet fastställa det psykiatriska vårdbehovet 
utesluter inte att det kan finnas indikationer på att medborgarnas vårdbehov 
inte är mött. Efterfrågan på vård kan visa sig i fulla väntrum, långa köer och 
väntetider. Bristande resurser kan leda till vårdmisslyckanden som våldsbrott 
eller självmord. Sådana händelser är inte ovanliga i mediernas rapportering 
om psykiatrin. I landsting som inte avvisar patienter kan bristerna visa sig 
genom överbeläggningar i den slutna psykiatriska vården (se kapitel 9). 
6.6 Sammanfattande iakttagelserNågra viktiga iakttagelser i detta kapitel är följande: 
• Personalens betydelse för vården av psykiskt sjuka betonas av Nationell 
psykiatrisamordning: ”En rätt utbildad och tillräckligt stor personalstyrka, vars arbete organiseras på ett ändamålsenligt sätt, överträffar 
betydelsen av alla andra typer av resurser.”164• Det finns stora regionala variationer i tillgången på psykiatrer. I norra 
och sydöstra Sverige finns mycket få psykiatrer per 100 000 invånare. 
Detta har varit känt sedan länge. Svårigheter att rekrytera psykiatrer 
rapporteras numera från samtliga län. 
• Även utnyttjandet av den psykiatriska vården skiljer sig mellan landstingen. Skillnaderna kan bero på variationer i sjukligheten i befolkningen, 
men även på skillnader i tillgången till vård. Det finns också olika gränsdragningar mellan primärvård och öppen psykiatrisk vård. 
• Inom psykiatrin finns olika roller och en varierande personalsammansättning. Samverkan mellan olika yrkesgrupper kräver både enighet 
om rollfördelningen och god kommunikation, men också att personalgruppen har en välbalanserad sammansättning. Brist på psykiatrer kan 
vara en nyckelfråga. Psykiatrer är den yrkesgrupp som det är mest ont 
om, och det finns många åtgärder som endast läkare har rätt att vidta. 
164 SOU 2006:100 s. 449.

7 Läkarutbildning med inriktning 
på psykiatri 
Personalen är en nyckelresurs i all vård vid psykisk sjukdom och ohälsa. 
Många olika yrken medverkar i denna typ av vård (i tabell 6.3 redovisas tio 
olika grupper). Detta kapitel handlar främst om en av dessa: läkare med specialisering 
i psykiatri – en grupp som har en särskilt lång och komplicerad 
studiegång. Vissa andra utbildningar av betydelse – till psykiatrisjuksköterska, 
psykolog och psykoterapeut – tas upp i en inledande översikt. Därefter 
beskrivs hur läkarutbildningen är reglerad och organiserad. Kapitlet belyser 
de mycket komplexa ansvarsförhållanden som råder på detta utbildningsområde. 
Detta har betydelse för den del av vår revisionsfråga som handlar om 
statens övergripande ansvar för läkarutbildningar med inriktning på psykiatri. 
En utgångspunkt för granskningen är psykiatrins behov av specialistutbildande 
läkare. Detta har gjort det nödvändigt att redogöra för läkarutbildningens 
organisation som helhet. Vi vill dock understryka att läkarutbildningens 
struktur och framväxt har en historisk bakgrund som bara beskrivs 
översiktligt i denna granskning.
7.1 Utbildningar i psykiatri och psykologi – en översiktAlla de högre utbildningar som diskuteras här består av både högskoleutbildning 
och praktik. Yrkestitlarna är skyddade i lag, och legitimation utfärdas av 
Socialstyrelsen. Läkare har ensamrätt till yrket. 165 Kvaliteten i högskoleutbildningarna 
granskas av Högskoleverket, som även har möjlighet att granska de 
delar av den verksamhetsförlagda utbildning som ingår i grundutbildningen. 
Kvaliteten i de senare delarna av läkarutbildningen granskas endast av professionerna. 
PsykiaterPsykiater (eller psykiatriker) är benämningen på läkare med specialistbevis i 
psykiatri. Psykiatrin består av två basspecialiteter: psykiatri med grenspecialiteten rättspsykiatri samt barn- och ungdomspsykiatri. Utbildningen till 
165 3 kap. 2 och 4 §§ lagen (1998:531) om yrkesverksamhet på hälso- och sjukvårdens område.

psykiater sker i tre steg. Det första, grundutbildningen, tar 5 ½ år och leder 
till läkarexamen. Denna utbildning ges vid statliga universitet, men de kliniska 
undervisningsmomenten är förlagda till landstingsägda sjukhus. Det 
andra steget består av en praktikdel under minst 18 månader, kallad allmäntjänstgöring (AT), som leder till läkarlegitimation och allmän behörighet 
att utöva läkaryrket. De flesta läkare fortsätter därefter att, i ett tredje steg, 
genomgå en specialisttjänstgöring (ST) på minst 5 år.166 ST består av både 
utbildning och yrkesverksamhet. Förkortningen ST används för att beteckna 
såväl tjänstgöringen som utbildningen under ST-perioden. 
För både AT- och ST-utbildningarna är landstingen skyldiga att inrätta 
tjänster, så kallade utbildningsblock, bestående av undervisningsmoment i 
angiven ordning. Därmed har läkarutbildningen inslag av såväl traditionell 
universitetsutbildning som yrkesutbildning med lärlingsgång. 
PsykiatrisjuksköterskaPsykiatrisjuksköterskor, dvs. sjuksköterskor med specialisering i psykiatri, har 
en treårig sjuksköterskeutbildning och därtill en vidareutbildning under ett 
år. Omfattningen av den verksamhetsförlagda utbildningen varierar starkt 
mellan lärosätena – mellan 30 och 50 veckor under grundutbildningen och 
mellan 5 och 12 veckor under vidareutbildningen. 
PsykologPsykologi är en vetenskaplig disciplin som på ett systematiskt sätt söker 
beskriva och förklara hur och varför människor känner, tänker och handlar.167 
”Inom psykologin studeras beteenden och upplevelser, deras orsaker och 
konsekvenser. Inom området allmän psykologi studeras bl.a. inlärning och 
minne samt högre mentala processer såsom tänkande, problemlösning, beslutsfattande 
m. m. Vidare studeras perception, d v s hur vi varseblir omvärlden 
med våra sinnen och med deras hjälp styr våra handlingar. Kunskapsutvecklingen 
inom den allmänna psykologin utnyttjar experimentella metoder 
varför precisionen i en del teorier inom området är jämförelsevis hög.” 168 
En psykolog har genomgått en femårig högskoleutbildning som leder till 
psykologexamen. Psykologer har många arbetsfält; alla deltar inte i vården. 
Inom psykologin finns även olika akademiska specialiteter. För att få bedriva 
vård som legitimerad psykolog krävs utöver grundexamen ett års handledd 
praktik.169166 4 kap. 1 § förordningen (1998:1513) om yrkesverksamhet på hälso- och sjukvårdens område. 
167 Nationalencyklopedin. 
168 www.uu.se.
169 3 kap. 2 § lagen (1998) om yrkesverksamhet på hälso- och sjukvårdens område. 

PsykoterapeutPsykoterapi är behandling av psykiska problem med psykologiska metoder. 
Psykoterapeut är en yrkesexamen som utgör en av Socialstyrelsen godkänd 
påbyggnad på ett människovårdande grundyrke. Flertalet psykoterapeuter är 
legitimerade psykologer, men andra grundutbildningar förekommer också, 
exempelvis socionom, läkare, sjuksköterska, präst och skötare inom psykiatrisk 
vård. En legitimerad psykoterapeut ska i samband med sin yrkesutövning 
ange sin grundutbildning. Utbildning ges av både statliga och enskilda 
utbildningsanordnare. 
Tabell 7.1 Utbildningstid och praktiktid för olika yrkeskategorier
Tidsåtgång 
(minimum)
Läkare:
– Grundutbildning (inkl. klinisk träning) som leder till läkarexamen– AT-tjänstgöring som leder till legitimation som läkare– ST-tjänstgöring som leder till legitimation som specialistTotalt för legitimerad specialist (psykiater)
5,5 år 
1,5 år 
5 år12 årSjuksköterska:
– Grundutbildning som leder till sjuksköterskeexamen och legitimation– Vidareutbildning som leder till examen och skyddad yrkestitel som 
specialistsjuksköterska i psykiatriTotalt för specialistsjuksköterska (psykiatri)
3 år 
1 år4 år 
Psykolog:
– Grundutbildning som leder till psykologexamen– Handledd praktik som leder till legitimering som psykologTotalt för legitimerad psykolog5 år 
1 år6 årPsykoterapeut:
– Grundutbildning som psykolog, socionom e.dyl.
– Vidareutbildning till legitimering som psykoterapeut (halvfart) 
Totalt för legitimerad psykoterapeut3,5–5 år 
3 år6,5–8 år170

Not: Medelstudietiderna är ofta något längre än tidsåtgången enligt tabellen. 
Legitimerade psykoterapeuter kan ha en kortare total utbildningstid om de har en 
ickeakademisk grundutbildning (skötare).
170 Beroende på grundutbildning kan tiden variera ytterligare.

7.2 Läkarutbildningens övergripande reglering 
Den grundläggande läkarutbildningen sker vid statliga universitet, och den 
övergripande regleringen utgörs därför av högskolelagen (1992:1434) och 
högskoleförordningen (1993:100). 
Högskola är en allmän beteckning för lärosäten med högre utbildning 
men är samtidigt en benämning för lärosäten med begränsad examinationsrätt 
på forskarutbildningsnivå. Högskola med full examinationsrätt inom 
samtliga vetenskapsområden benämns universitet.171 Flertalet högskolor är 
statliga, men det finns även högskolor med andra huvudmän. Det är riksdagen 
som beslutar om vilka statliga högskolor som får finnas, och det är 
regeringen som beslutar, efter utlåtande av Högskoleverket, vilka som är 
universitet.172 För att ett lärosäte ska kunna bedriva läkarutbildning krävs 
tillstånd att utfärda läkarexamen. Tillståndet utfärdas av Högskoleverket. 
Därefter fattar riksdagen beslut om de ekonomiska anslagen efter förslag 
från regeringen. 
I dag ges läkarutbildning vid sex universitet: universiteten i Uppsala, 
Lund, Göteborg, Linköping och Umeå samt Karolinska Institutet i Stockholm. 
Utbildningen sker vid hälsovetenskapliga enheter inom universiteten 
med ett betydande antal utbildningar.173 Vid Karolinska Institutet ges utöver 
läkarutbildningen 18 program med olika inriktningar. Örebro universitet har 
ansökt om rätt att få anordna läkarutbildning och examinera läkare men fått 
avslag. 
Läkarutbildningen vid universiteten sker i nära samarbete med universitetssjukhusen. 
Dessa är särskilda undervisningssjukhus med forskningsresurser. 
Universitetssjukhusen ägs av landstingen. Utbildning bedrivs där 
som ett led i vården, och verksamheten regleras genom avtal mellan staten 
och landstingen.174 
Akademisk frihet råder för läkarutbildningen 
Enligt högskolelagen ska staten anordna högskolor för utbildning som vilar 
på vetenskaplig grund och beprövad erfarenhet, forskning samt annat utvecklingsarbete. 
175 Sambandet mellan forskning och utbildning betonas, 
171 Lärosätenas namn utvisar inte alltid deras status. Karolinska Institutet (KI) är ett universitet.
172 Vilka högskolor som får benämnas universitet anges i bilaga 1 till högskoleförordningen 
(1993:100). Begreppet universitet är dock inte i övrigt skyddat i lag och används även av andra 
privata organisationer; det innebär naturligtvis inte att de är universitet i högskolelagens 
(1992:1434) och högskoleförordningens mening. Prop. 2008/09:34 s. 53.173 Dessa enheter kan ha olika benämningar; i Göteborg kallas den Sahlgrenska akademin. 
174 Följande universitetssjukhus är fördelade på sex landsting: Akademiska sjukhuset (Uppsala), 
Karolinska Universitetssjukhuset (Stockholm: Huddinge och Solna), Norrlands universitetssjukhus (Umeå), Sahlgrenska universitetssjukhuset (Göteborg), Universitetssjukhuset i Lund (UsiL), 
Universitetssjukhuset i Malmö (Umas), Universitetssjukhuset i Linköping. Universitetssjukhuset 
i Örebro bedriver forskning men har ingen läkarutbildning. Däremot tar man i Örebro emot 
läkarstudenter för verksamhetsförlagd utbildning. 
175 2 kap. högskolelagen (1992:1434). Vetenskapens betydelse understryks av att verksamheten ska 
bedrivas så att det finns ett nära samband mellan forskning och utbildning. I högskolans verksamhet ska vetenskapens trovärdighet och god forskningssed värnas. För de konstnärliga högskolorna gäller särskilda regler.

liksom betydelsen av vetenskapens trovärdighet och god forskningssed. 
Genom att läkarutbildningen ges vid universitet får den del av den akademiska 
frihet som allmänt gäller för högskolans utbildning och forskning. 
Ett förslag att stärka banden mellan (de statliga) universiteten och (de 
landstingsägda) universitetssjukhusen när det gäller den kliniska forskningen 
har presenterats av regeringens särskilde utredare.176 Regeringen har 
i sin forskningspolitiska proposition hösten 2008 markerat betydelsen av att 
stärka den kliniska forskningen.177 
Utbildningens mål anges av regeringen i högskoleförordningenDen av regeringen beslutade högskoleförordningen innehåller föreskrifter 
som omfattar all utbildning men också bestämmelser om enskilda utbildningar 
och examina. Utbildningarna är numera indelade i tre nivåer: 
grundnivå, avancerad nivå och forskarnivå. Sjuksköterskeutbildning är en 
yrkesutbildning på grundnivå. Läkarexamen, psykologexamen, psykoterapeutexamen 
och specialistsjuksköterskeexamen är yrkesutbildningar på 
avancerad nivå. 
För samtliga yrken finns examensbeskrivningar som innehåller krav på 
omfattningen av utbildningen och mål som ska uppnås i form av kunskap 
och förståelse, färdighet och förmåga, värderingsförmåga och förhållningssätt. 
Examensbeskrivningarna är regeringens styrmedel för innehållet i 
enskilda yrkesutbildningar. Samtidigt är beskrivningarna allmänt hållna och 
kraven knappast kontroversiella. Målen kan dock få konsekvenser genom att 
de ger en grund för Högskoleverkets kvalitetsgranskningar. 
Inom ramen för dessa målbeskrivningar kan lärosätena själva utforma 
sin utbildning och undervisning. Att kunskapsbildningen på det medicinska 
området i hög grad är internationell begränsar dock enskilda lärosätens möjligheter 
att forma en egen vetenskaplig profil. 
Målen för läkarexamen 
Det övergripande målet för läkarexamen är att studenten ska visa sådan kunskap 
och förmåga som krävs för läkaryrket och för att fullgöra den allmäntjänstgöring 
(AT) som fordras för att få behörighet som legitimerad läkare. 
Den sammanlagda målbeskrivningen för läkarexamen är omfattande och 
kräver kvalifikationer inom ett betydande antal områden, inte bara vetenskapliga 
och medicinska utan även i vårdens ekonomi, organisation och 
176 SOU 2008:7.177 Prop. 2008/09:50, bet. 2008/09:UbU4.

juridik.178 Kraven på värderingsförmåga och förhållningssätt är likaledes 
höga.179 
Den kliniska utbildning som ges under grundutbildningen (den s.k. verksamhetsförlagda 
utbildningen) kräver samarbete med landstingen. Handledarna 
på sjukhusen medverkar i examinationen. Ansvaret för examinationen 
har dock den lärare som högskolan har utsett till examinator för kursen. 
De tre faserna i läkarutbildningen – viktigare lagar och föreskrifter
Fas IGrundläggande 
läkarutbildning 
(5 ½ år), leder till 
läkarexamenFas IIAllmäntjänstgöring, AT(18 mån.), leder till 
legitimationFas IIISpecialisttjänstgöring, ST(5 år), leder till 
specialistbevisRiksdagenHögskolelagen(1992:1434)
Utbildningsmomenten i AT och ST är ej 
lagreglerade.
Vårdmomenten i AT och ST styrs av– Hälso- och sjukvårdslagen (HSL)
– Lagen om yrkesverksamhet på hälso- och 
sjukvårdens område (LYHS)
– m.fl. lagar för vården.
RegeringenHögskoleförordningen (1993:100)
Förordningen (1998:1513) om yrkesverksamhet 
på hälso- och sjukvårdens områdeMyndigheter Föreskrifter från Socialstyrelsen anger mål för 
vad som ska uppnås.
SOSFS 1999:5 gäller för AT.
SOSFS 2008:17 gäller för ST.

Not: Ovanstående framställning är starkt förenklad. En mängd övriga lagar och förordningar 
har också betydelse på området. 
Vilken betydelse målbeskrivningarna har under studietiden för blivande läkare 
är oklart. Utbildningsdepartementet har framhållit att målbeskrivningarna i 
högskoleförordningen styr hela uppläggningen och innehållet i läkarutbildningen, 
men att de inte har med antagningskraven att göra. Samtidigt kan 
påpekas att det har förts en diskussion i medierna om vilka som kan anses 
lämpliga att genomgå läkarutbildning och vad som krävs för att antas och 
för att avskiljas. Bakgrunden till denna diskussion är att det finns läkarstuderande 
som har begått grova brott, både före och efter antagningen. Ett faktum 
är också att det ställs särskilda etiska krav på läkare och att läkarstudenter 
möter patienter redan under sin utbildning. Högskoleverket har i februari 
178 Studenten ska visa förståelse för yrkets vetenskapliga grund samt insikt i aktuellt forsknings- och 
utvecklingsarbete. Likaså för kunskap om sambandet mellan vetenskap och beprövad erfarenhet, 
och om sambandets betydelse för yrkesutövningen. Studenten ska också visa en såväl bred som 
fördjupad kunskap inom det medicinska området, inbegripet kunskap om och förståelse för 
förhållanden i samhället som påverkar hälsan för olika grupper och individer, såväl barn som 
kvinnor och män. Utöver den medicinska kunskapen ska studenten visa kunskap om ekonomi 
och organisation som är av betydelse för hälso- och sjukvården. Kravet omfattar även relevanta 
författningar. Bilaga 2 i högskoleförordningen (1993:100).
179 Kraven omfattar bland annat förmågan att visa självkännedom och empati, helhetssyn på patienten utifrån ett vetenskapligt och humanistiskt synsätt med särskilt beaktande av de mänskliga 
rättigheterna, ett etiskt och professionellt förhållningssätt gentemot patienter och deras närstående samt förmåga att identifiera sitt behov av ytterligare kunskap och att fortlöpande utveckla 
sin kompetens. Bilaga 2 i högskoleförordningen (1993:100).

2009 fått regeringens uppdrag att utreda om en student som inte bedöms 
kunna slutföra hela eller delar av en utbildning på grund av grov brottslighet 
ska kunna nekas antagning eller kunna avskiljas från utbildningen.180 I dag är 
möjligheterna till avskiljande begränsade.1817.3 Finansiering av läkarutbildningen och samarbetsavtal 
med landstingenLäkarutbildningen vid högskolan finansieras huvudsakligen genom statliga 
anslag men även genom s.k. ALF-medel, varmed staten ersätter landstingen 
för deras medverkan i den kliniska delen av läkarnas grundutbildning och i 
den kliniskt inriktade medicinska forskningen. 
Anslagen till högskolorna innebär att riksdagen för varje lärosäte sätter 
ett takbelopp som är kopplat till antalet registrerade helårsstudenter och till 
deras prestationer i form av godkända kurspoäng. Denna konstruktion gäller 
bara anslaget för utbildning; ett annat anslag gäller för forskning. Vad som 
utmärker läkarutbildningen är att anslag därutöver fördelas genom de så 
kallade ALF-avtalen, varigenom pengar fördelas till landstingen via universiteten.
182 En viss del av ALF-medlen är avsedda för läkarnas grundutbildning, 
medan återstoden får användas för forskning. Det är tillåtet att använda 
forskningsmedel för att finansiera utbildning men inte tvärtom. ALF-medlen 
räknas upp årligen genom en pris- och löneomräkning. 
Finansieringen av läkarutbildningens tre faser
Fas IGrundläggande läkarutbildning 
(5 ½ år)
Fas IIAllmäntjänstgöring, AT(18 mån)
Fas IIISpecialisttjänstgöring, ST(5 år)
Statlig finansiering via 
- anslag till sex universitetanslag avsedda för landstingen 
(del av ALF-medel)
LandstingsfinansieradeAT-tjänsterLandstingsfinansierade 
ST-tjänsterStatligt finansierade 
SK-kurser (via IPULS)

Not: ALF-medlen avser både utbildning och forskning. En viss del av ALF-medlen är reserverade 
för utbildning. Forskningsmedel får användas för utbildning, men inte tvärtom.
180 Uppdrag till Högskoleverket att utreda vissa frågor om antagning och avskiljande. Pressmeddelande från Utbildningsdepartementet den 12 februari 2009. U2009/766/UH.
181 I högskolelagens (1992:1434) 4 kap. 6§ anges att ”Regeringen få meddela föreskrifter om att en 
student tills vidare ska avskiljas från utbildningen i de fall då studenten 
1. lider av psykisk störning, eller 
2. missbrukar alkohol eller narkotika , eller 
3. har gjort sig skyldig till allvarlig brottslighet. 
Som ytterligare förutsättning för ett avskiljande gäller att det till följd av något sådant förhållande 
som avses i första stycket 1–3 bedöms föreligga en påtaglig risk att studenten kan komma att 
skada annan person eller värdefull egendom under utbildningen.” Detta avser dock sådant som 
inträffar under studiernas gång. 
182 ALF-avtalen är ett komplement till bilaga 38 till regleringsbrevet för universitet och högskolor. 

ALF – Avtal för Läkarutbildning och Forskning – 
är samarbetsavtal om grundutbildning, forskning och 
utvecklingALF är en förkortning av Avtal för Läkarutbildning och Forskning och gäller 
samarbete mellan stat och landsting om grundutbildning av läkare, medicinsk 
forskning och utveckling av hälso- och sjukvården.183 Det centrala 
ALF-avtalet innehåller både allmänna politiska målsättningar och avsnitt om 
principerna för den ekonomiska ersättningen till landstingen.184 
ALF-avtalen är av två slag: ett centralt och sex regionala.185 Det centrala 
avtal som nu gäller träffades mellan staten och dåvarande Landstingsförbundet 
och trädde i kraft den 1 januari 2004. Ett villkor för att det centrala avtalet 
skulle gälla var att regionala avtal träffades mellan de sex universiteten med 
läkarutbildning och motsvarande landsting. Denna avtalskonstruktion valdes 
eftersom Landstingsförbundet inte kunde träffa avtal som var juridiskt bindande 
för enskilda landsting. Avtalet har en uppsägningstid på fem år. 
Enligt det centrala ALF-avtalet ska samverkan mellan universitet och 
landsting organiseras utifrån två nivåer: ledningsnivå och verksamhetsnivå. 
Ledningsnivån utgörs av den högsta ledningen för de båda organisationerna. 
Verksamhetsnivån avser ”inom sjukhusen kliniknivån och för andra verksamheter 
jämförbara nivåer.” 
De regionala avtalen exemplifieras här med det mellan Stockholms läns 
landsting och Karolinska Institutet.186 Även detta avtal innehåller en avsiktsförklaring 
om att parterna är eniga om att fördjupa och bredda samarbetet. 
Samverkan omfattar alla utbildningar inom KI med inriktning mot vården. 
”Genom att föra samman olika utbildningar i den kliniska vardagen skapas 
förutsättningar för större förståelse mellan olika professioner.” Därutöver 
finns en programförklaring som inte bara omfattar FoU-frågor utan även genusperspektiv, 
jämställdhetsaspekter och vikten av att samhällsutvecklingen 
är långsiktigt hållbar och garanterar goda livsförhållanden för kommande generationer. 
Karolinska Institutet och Stockholms läns landsting har därefter 
ytterligare fördjupat och integrerat sitt samarbete.187 
183 I avtalet beskrevs bakgrunden på följande sätt: ”I Sverige lades tidigt grunden för läkarutbildningens och den medicinska forskningens förankring i den kliniskt praktiska sjukvårdsverksamheten. 
Detta har varit av grundläggande betydelse för att uppnå en bra läkarutbildning och forskning 
inom de medicinska kliniska ämnesområdena.” 
184 I det centrala avtalet anges beloppen, men medlen betalas ut av universiteten till landstingen.
185 Det nuvarande avtalet är från 2003 och trädde i kraft 2004. Det första träffades 1984. Tidigare 
fanns så kallade LUA-medel (LäkarUtbildningsAvtal), det första från 1970. För en bakgrund, se 
ALF-avtalet: Resurser – samverkan, fördelning. Rapport maj 2002. Publicerad av utredningen ALF- 
TUA-förhandlingen. Utbildningsdepartementet. Se även dir. 1989:49.186 Det nuvarande trädde i kraft 2004 och reviderades 2007.187 KI:s konsistorium [KI:s styrelse] beslöt 2007-05-28 om en ny samverkansform med Stockholms 
läns landsting. Det innebar en revidering av det lokala ALF-avtalet. En ny gemensam utbildningsstyrelse inrättades under landstingets ledningsgrupp. Vidare inrättades en gemensam forskningsstrategisk kommitté, i vilken FoUU-kommittén vid Karolinska Universitetssjukhuset integrerades.

Högskoleverket om ALF: ”Utbildningen kommer ofta i kläm”
Högskoleverket genomförde år 2007 en utvärdering av grundutbildningar 
i medicin och vård och lämnade då följande kritiska kommentar om ALF-
medlen: 
”En klinisk utbildning av god kvalitet förutsätter samarbete mellan universitet och 
sjukvårdshuvudman. Ofta finns det samstämmighet i värderingen av detta åtagande på 
högre chefsnivå, men budskapet är svårt att föra ut och i praktiken få gehör för lägre ned i 
organisationerna. Utbildningen kommer ofta i kläm på grund av uppgifter inom sjukvård 
och forskning och utfallet blir alltför ofta beroende av den enskilde handledarens välvilja.
[– – –] ALF-medlen är viktiga för den kliniska utbildningen men används ofta inte som 
styrinstrument. Trots detta betalas ALF-medel ut oberoende av kvaliteten på handledningen, 
vilket illustrerar svårigheten i att vara en liten aktör i en stor organisation.”188 
Landstingsrevisorer om ALF: ”Redovisningen är inte 
transparent”
Tillämpningen av ALF-avtalet i Västerbottens läns landsting har granskats på 
uppdrag av landstingsrevisorerna. Granskningen har genomförts i samarbete 
mellan revisorerna och chefen för internrevisionen för Umeå universitet. 
Båda svarar för granskningen.189 Slutsatsen var att hanteringen av ALF-
medlen inte i alla delar var transparent. Formerna för styrning, uppföljning 
och rapportering var outvecklade, och det saknades en fastställd strategi och 
verksamhetsplan för verksamheten. Redovisningen, uppföljningen och rapporteringen 
var inte tillräckliga för att säkerställa en god intern kontroll då ett 
flertal budgetposter byggde på schabloner som inte var verifierbara. Andra 
iakttagelser var bland annat att styrdokument för verksamheten saknades, 
att visioner och mål inte hade utarbetats gemensamt och att kvaliteten i 
genomförd forskning och grundutbildning var svårbedömd.
7.4 Psykiatri i läkarnas grundutbildning och AT 
Alla legitimerade läkare, oavsett senare specialisering, har viss utbildning 
i psykiatri. Omfattningen varierar dock, dels beroende på lärosäte, dels 
beroende på AT-tjänstgöringens uppläggning. Inom ramen för högskoleförordningens 
målbeskrivning har universiteten handlingsfrihet att själva forma 
utbildningen fram till läkarexamen. Detta visar sig bland annat i varierande 
inslag av problembaserat lärande och preklinisk undervisning.190 
188 Rapport 2007:23 R, Högskoleverket.
189 Granskningsrapport nr 01/2008, Västerbottens läns landsting.
190 Vid problembaserat lärande integreras olika ämnen så att undervisningen inte styrs av de medicinska specialiteternas perspektiv. Tidig patientkontakt ingår också i problembaserat lärande. 
Normalt inleds läkarutbildningen med så kallad preklinisk undervisning vid universitetet och först 
därefter går studenterna ut på klinikerna. Omfattningen av den prekliniska utbildningstiden varierar mellan lärosätena. 

Läkarnas grundutbildning innehåller fyra veckors psykiatriI den grundläggande läkarutbildningen ges psykiatrin ofta ett högst begränsat 
utrymme, även om omfattningen kan variera mellan olika universitet. 
Som minimum ägnas fyra veckor åt psykiatri av de elva terminer (5 ½ år, 
330 högskolepoäng) som läkarnas grundutbildning består av. De blivande 
läkarna får således en förhållandevis kort och begränsad undervisning i psykiatri, 
sett mot bakgrund av de psykiska sjukdomarnas omfattning i samhället. 
Psykisk ohälsa är ju ett vanligt tillstånd bland en stor del av de patienter 
som alla läkare kommer i kontakt med.191 
Riksrevisionen vill framhålla att det saknas tydliga statliga normer för 
omfattningen av enskilda ämnen, som psykiatri, i läkarutbildningen. Utbildningsdepartementet 
har här framhållit att Sverige har ett decentraliserat 
utbildningssystem. Utöver de bestämmelser som finns i högskolelagen och 
högskoleförordningen beslutar inte regeringen över utbildningens innehåll. 
Det är universiteten och högskolorna som avgör vilka kurser som bör ingå 
i en utbildning för att studenterna ska uppfylla examensmålen. Regeringen 
ställer upp övergripande mål via examensbeskrivningarna, men detaljstyr 
inte någon utbildning genom att ange omfattning av enskilda ämnen. 
Indirekt påverkas utbildningen även av de lagar som gäller för vården 
och dess personal. Enligt hälso- och sjukvårdslagen ska vården bedrivas så 
att den uppfyller kraven på god vård, och i lagen om yrkesverksamhet på 
hälso- och sjukvårdens område anges att vårdpersonalen ska utföra sitt arbete 
i överensstämmelse med vetenskap och beprövad erfarenhet.192 Psykiatrin 
är en del av hälso- och sjukvården och lagstiftningen innebär lika stora krav 
på vård av psykiskt sjuka som på all annan hälso- och sjukvård. Frågan är då 
om det är möjligt att uppfylla dessa krav då den grundläggande läkarutbildningen 
i psykiatri är så pass begränsad. 
Socialstyrelsen har för närvarande regeringens uppdrag att genomföra en 
kartläggning av psykiatrikurser på läkar- och sjuksköterskeutbildningarna.193 
AT-tjänstgöringen innehåller tre månaders psykiatriSyftet med läkarexamen är att förbereda studenterna för AT-tjänstgöringen 
som leder till läkarlegitimation. Även den som avlagt läkarexamen i ett annat 
EU- eller EES-land är behörig till läkartjänst för AT, liksom den som genomgått 
medicinsk utbildning utanför EU och EES och av Socialstyrelsen ålagts 
att göra AT som villkor för att få sin legitimation.194 
Med AT-tjänstgöringen förändras läkarutbildningens karaktär. AT är en 
tidsbegränsad anställning med inslag av utbildning. De som fullgör AT-
tjänstgöring räknas inte längre som studenter enligt högskoleförordning191 
Jfr kapitel 2.192 2 a § hälso- och sjukvårdslagen. Se även kapitel 10 i denna rapport.
193 Uppdraget ska redovisas senast den 1 juli 2009.194 15 § hälso- och sjukvårdslagen (1982:763). 

en.195 Det är den blivande läkaren själv som i konkurrens med andra söker 
placering för tjänstgöringen. AT-tjänstgöringen består av minst 18 månaders 
tjänstgöring i olika specialiteter (21 månader är det vanligaste).196 Av 
den obligatoriska tjänstgöringstiden ska sammanlagt nio månader ägnas åt 
invärtesmedicin och kirurgi, sex månader åt allmänmedicin och tre månader 
åt psykiatri. Parallellt med den kliniska tjänstgöringen ska det också finnas 
förutsättningar för teoretiska studier. Den personliga handledaren under 
varje tjänstgöringsavsnitt ska vara specialistkompetent läkare.197 
Försök med utökade AT-block för psykiatriI olika landsting har försök gjorts att öka intresset för psykiatrin genom utökade 
AT-block, varvid tjänstgöringen inom psykiatrin ökas från tre till sex månader. 
Lönemässig kompensation (lön motsvarande ST-tjänst) för de extra 
månaderna har då också förekommit. En statlig satsning av samma slag avser 
den norra och den sydöstra sjukvårdsregionen under åren 2008–2010.198 
Satsningen innebär att samtliga läkare som söker allmäntjänstgöring i de två 
regionerna under perioden erbjuds möjlighet till förlängd allmäntjänstgöring 
i psykiatri med en till tre månader, med en ersättning som motsvarar den 
som erhålls vid specialisttjänstgöring. 
Landstingen har ansvar för att inrätta AT-tjänsterEnligt hälso- och sjukvårdslagen ska det i landstingen finnas möjligheter till 
anställning för läkares AT i sådan omfattning att alla som avlagt läkarexamen, 
och läkare med utländsk utbildning som av Socialstyrelsen har föreskrivits 
AT, ges möjlighet att fullgöra praktisk tjänstgöring för att få legitimation 
som läkare.199 Det betyder att landstingen har skyldighet att anordna AT i den 
utsträckning det behövs. Lagen innehåller dock inga krav på när och var AT 
ska anordnas. Regionala obalanser kan uppstå eftersom läkarstudenterna 
inte alltid ansöker om AT på de platser där landstingen utlyst sådana tjänster. 
Några garantier för AT-tjänster finns inte. 
Landstingen får ingen extern finansiering till AT. När antalet AT-tjänster 
ska ökas sker det genom överenskommelser mellan landstingen. För de 
mindre landstingen är det en rekryteringssatsning att anordna AT. 
195 ”Med student avses i denna förordning den som är antagen till och bedriver högskoleutbildning, 
och med doktorand en student som är antagen till och bedriver utbildning på forskarnivå, allt i 
den utsträckning inte annat anges särskilt.” 1 kap. 4 § högskoleförordningen (993:100).
196 AT-tjänstgöringen regleras i 3 kap. 2 § förordningen (1998:1513) om yrkesverksamhet på hälso- 
och sjukvårdens område samt i Socialstyrelsens författningssamling, SOSFS 1995:5 (M).
197 AT-tjänstgöringen regleras i 3 kap. 2 § förordningen (1998:1513) om yrkesverksamhet på hälso- 
och sjukvårdens område samt i Socialstyrelsens författningssamling, SOSFS 1995:5 (M).
198 Den statliga satsningen på detta projekt omfattar 12,5 miljoner år 2008. För åren 2009 och 2010 
avser regeringen att avsätta 21,5 miljoner kronor per år för fortsatt arbete inom detta projekt.
199 15 § hälso- och sjukvårdslagen (1982:763) och 3 kap. 2 § lagen (1998:531) om yrkesverksamhet på 
hälso- och sjukvårdens område. 

Krav på AT-läkare, AT-prov och legitimeringI Socialstyrelsens författningssamling finns en lista med 23 mål som AT-
läkaren ska uppnå.200 Kraven omfattar allt från vårdens innehåll, bemötande 
av patient och anhörig till sjukvårdens ekonomi, organisation och regelverk. 
Enligt punkt 8 ska läkaren ”ha fått en inblick i hur olika tillstånd av smärta, 
kris och ångest kan mötas och lindras”. 
I det avsnitt som gäller de tre månadernas tjänstgöring i psykiatri anges 
bland annat att ”tjänstgöringen skall ge grundläggande kunskaper och utredning 
och behandling av psykisk sjukdom inklusive demens- och beroendesjukdomar. 
Tonvikten skall läggas på psykiatriska tillstånd som kan komma 
att handläggas av alla läkare.” 
AT-tjänstgöringen ska ske under handledning och avslutas med det så 
kallade AT-provet som består av en muntlig och en skriftlig del. Provet ska 
gälla måluppfyllelsen för hela allmäntjänstgöringen. Ansvaret för provet 
övergick 1991 från Socialstyrelsen till de universitet som ger läkarutbildning. 
AT-tjänstgöringen är dock inte någon högskoleutbildning. Högskoleverket 
granskar därför inte heller kvaliteten vare sig i utbildningen under tjänstgöringen 
eller i examinationen (AT-provet). Provet administreras av Karolinska 
Institutet201 och organiseras av en nämnd som är gemensam för de universitet 
som har läkarutbildning. Nämnden ansvarar för provens genomförande 
och bedömning. 
Efter avslutad utbildning och godkänt AT-prov söker AT-läkaren själv 
legitimation hos Socialstyrelsen. Någon prövning utöver dokumentationens 
fullständighet och äkthet sker i regel inte.2027.5 Läkares specialisering till psykiater 
För att uppnå specialistkompetens krävs genomgången specialiseringstjänstgöring 
(ST) under minst fem år.203 Sedan 1992 är ST-utbildningen 
målstyrd (dessförinnan styrdes ST av ett tidsmässigt detaljerat system).204 
Läkarnas specialistföreningar har på Socialstyrelsens uppdrag utarbetat målbeskrivningar 
för innehållet i ST-tjänstgöringen. Sedan år 2008 har nya regler 
för ST införts. Under en period gäller dock övergångsregler. 
ST-tjänstgöring innebär att praktiskt arbete som läkare varvas med egna 
studier och specialistkompetenskurser, så kallade SK-kurser, samt sidoutbildningar 
i angränsande ämnen. För den tid granskningen omfattar fanns inget 
krav på ett speciellt antal SK-kurser utan kurserna skulle ses som en hjälp för 
att uppnå målbeskrivningarna. Det var verksamhetschefen eller handledaren 
som avgjorde om den enskilde läkaren uppfyllde kraven och utfärdade intyg. 
200 SOSFS 1999:5 (M).
201 För detta arbete finns ett kansli som är en del av KI.
202 Närmare information om förfarandet finns på www.socialstyrelsen.se.
203 4 kap.1 § förordningen (1998:1513) om yrkesverksamhet på hälso- och sjukvårdens område.
204 Prop. 1997/98:5 s. 18 f. Se även Ds 1994:57.

En ST-läkare hade vanligen samma handledare under hela femårsperioden. 
Efter fullgjord utbildning kunde ansökan om specialistbevis lämnas till Socialstyrelsen. 
Ny ST-tjänstgöring innebär tydligare kravÄven den nya ST-utbildningen som gäller från år 2008 är målstyrd med lägst 
5 års tjänstgöring eller 4,5 år inklusive avlagd doktorsexamen. För fullgjord 
utbildning krävs att målen är uppfyllda.205 Målen gäller inte bara det medicinska kunnandet utan även sådant som ledarskap och kommunikativ kompetens 
när det gäller patienter och anhöriga. 
Kraven på ST-utbildningarna skärptes i flera avseenden genom reformen 
2008.206 Här kan nämnas att vårdgivaren nu ska se till att det finns rutiner 
för genomförande och utvärdering av ST och även ta ansvar för att det finns 
tillgång till en studierektor som ska vara ett organisatoriskt stöd för verksamhetschefer, 
handledare och ST-läkare. Verksamhetschefen får ett tydligare 
ansvar för att utse handledare och se till att utbildningsprogram upprättas. 
Handledare och studierektor ska ha genomgått handledarutbildning.207 ST-
läkarna ska fortlöpande dokumentera sin kompetensutveckling, och denna 
utveckling ska också fortlöpande bedömas. Enheter som ansvarar för utbildningen 
ska regelbundet genomgå en extern granskning. Och Socialstyrelsen 
ska inhämta yttrande från två externa bedömare vid prövning av ansökan om 
specialistkompetensbevis. 
De medicinska specialiteternas struktur ändrades 2006 
År 2006 infördes en ny struktur för indelningen i specialiteter. Den nya strukturen 
består av 56 specialiteter, varav 31 basspecialiteter, 23 grenspecialiteter 
och 2 tilläggsspecialiteter. Psykiatri samt Barn- och ungdomspsykiatri är två 
av de 31 basspecialiteterna. Rättspsykiatri är en grenspecialitet inom Psykiatri. 
Ett nationellt råd för specialiseringstjänstgöring har också inrättats (det 
så kallade ST-rådet). Det är rådgivande åt Socialstyrelsen och ska utarbeta 
målbeskrivningar, stödja sjukvårdshuvudmännen för att uppnå hög kvalitet i 
ST, främja utbildning av handledare med mera. Regeringen utser ledamöterna 
i rådet, som ska bestå av representanter för Socialstyrelsen, SKL, Svenska 
Läkaresällskapet, Sveriges Läkarförbund och högskolan. 208205 SOSFS 2008:17, ändrad genom SOSFS 2008:27 och SOSFS 2009:1. Läkarnas specialiseringstjänstgöring: Föreskrifter och allmänna råd, Målbeskrivningar 2008, Socialstyrelsen.
206 SOSFS 2008:17 (M). Författningen har därefter ändrats genom 2008:27, 2009:1 och 2009:3.207 Träder i kraft först den 1 september 2010.208 12 § förordningen (2007:1202) med instruktion för Socialstyrelsen. Regeringen har samtidigt 
beslutat om en övergångsperiod på 7,5 år. Under denna tid kommer två parallella utbildningssystem att gälla. Läkare som fått sin legitimation före den 1 juli 2006 kan gå efter nuvarande 
regler om ansökan om specialistkompetens görs före utgången av 2013. 

Förslaget till ny struktur hade på regeringens uppdrag utarbetats av 
Socialstyrelsen.209 I utredningen, som blev klar år 2003, framhölls att det historiskt 
sett funnits starka band mellan specialistindelningen och hälso- och 
sjukvårdens organisation; indelningen i specialiteter hade avspeglats i kliniker 
och enheter. Etablerandet av en specialitet var också kopplat till en ökad 
resurstilldelning. Den dåvarande indelningen med 62 specialiteter hade växt 
fram ”under en era av utvecklingsoptimism som ledde till en kraftig utbyggnad 
av hälso- och sjukvården”.210 Vidare framhölls att specialiteterna hade 
mycket olika karaktär; några var knutna till bestämda organ eller sjukdomar, 
andra till diagnostiska metoder eller behandlingar eller till vårdens organisatoriska 
former. 
För- och nackdelar med en långt gången specialisering diskuterades. En 
högt kvalificerad vård ställdes mot risken för fragmentering och brist på 
helhetssyn. Utredningen pekade också på mängden inblandade aktörer och 
den därmed förknippade risken för att lokala förutsättningar i alltför stor 
utsträckning påverkade läkarnas specialistutbildning. Därtill genomfördes en 
internationell jämförelse. Mot denna bakgrund föreslog utredningen den nya 
specialiststrukturen. 
Landstingen har ett ansvar att inrätta ST-tjänster efter 
behov – men statens ansvar är inte regleratLandstinget har ett ansvar att inrätta ST-tjänster. I hälso- och sjukvårdslagen 
är detta formulerat så att det ”i landstingen ska finnas möjligheter till 
anställning för läkares specialiseringstjänstgöring […] i en omfattning som 
motsvarar det planerade framtida behovet av läkare med specialistkompetens 
i klinisk verksamhet”.211 Av lagtexten framgår inte om det är det enskilda 
landstingets behov som avses; ”landstingen” skrivs här i pluralis, vilket kan 
uppfattas som att ansvaret är kollektivt. Hur ett eventuellt kollektivt ansvar 
förhåller sig till den kommunala självstyrelsen och varje landstings ansvar 
för den egna verksamheten är oklart. 
Landstingens ansvar att inrätta ST-tjänster motsvaras i dag inte av något 
ansvar från statens sida att säkra tillgången på läkare som kan genomgå 
sådan utbildning, trots att staten har bestämmanderätten över den grundläggande 
läkarutbildning som får bedrivas i Sverige. 
Enkät tyder på svag kontroll av ST-utbildningen 
ST-utbildningen blev under 2008 föremål för kritik från dem som genomgick 
utbildningen. Detta framgår av en enkätundersökning riktad till ST-läkare 
som genomförts av Sveriges Yngre Läkares Förening (Sylf).212 Många läkare 
209 Läkarnas specialistutbildning. Socialstyrelsen 2003.210 Läkarnas specialstutbildning, s. 17. Socialstyrelsen 2003.211 15 § hälso- och sjukvårdslagen (1982:763).
212 Sylf (2008)”Nu går den mesta tiden åt till enbart produktion”– SYLF:s ST-enkät 2008.

vittnade om att utbildning och undervisning genom de senaste årens besparingar 
och hårda rationaliseringar blivit nedprioriterade eller till och med helt 
bortprioriterade. Drygt hälften av de ST-läkare i Stockholms län som besvarade 
enkäten uppgav att deras handledare, studierektor eller annan person 
inte följt upp deras utbildning. Schemalagd internutbildning på arbetsplatsen 
fanns dock för 80 procent av ST-läkarna i Stockholm. Medel för detta avsattes 
centralt vid respektive sjukhus.213 
Som framgått ovan har ST-utbildningen numera stramats upp genom 
nya regler som gäller fr.o.m. 2008, dock med en övergångstid fram till 2013.7.6 Kvalitetsgranskning, vidareutbildning och fortbildning 
Högskoleverket granskar utbildningskvaliteten vid 
högskolornaHögskoleverket har genomfört omfattande utvärderingar av utbildningar 
i medicin och vård som i vissa fall lett till skarpa anmärkningar.214 År 2007 
framförde Högskoleverket kritik mot flera vårdutbildningar, och när förbättringar 
inte genomförts återkallades i december 2008 bland annat examensrätten 
för sjuksköterskeutbildningar vid fyra lärosäten.215 Inte mindre än 
sju privata psykoterapeututbildningar fick också sin examensrätt indragen, 
detta genom beslut av regeringen efter rekommendation av Högskoleverket. 
Samma dag gav regeringen Högskoleverket i uppdrag att utreda hur en ökad 
kvalitet i psykoterapeututbildningen ska kunna säkerställas.216 
Det kan nämnas att Högskoleverkets utvärderingar har mött generell kritik 
från ett antal universitet. 217 Denna kritik gäller inte specifikt psykoterapeututbildningarna. 
Högaktuell för de senare är däremot en debatt som gäller 
innebörden av evidensbasering på psykoterapins område.218 
Stiftelsen för utbildningskvalitet (SPUR) granskar AT och 
ST på begäranLäkarnas professionella organisationer har stor betydelse för utbildningen. 
Två organisationer intar en framträdande position: Sveriges Läkarförbund 
och Svenska Läkaresällskapet (se kapitel 10). Läkarförbundet och Läkaresällskapet 
äger en stiftelse för utbildningskvalitet (SPUR) som sedan 1994 
213 Programmet täcker fler sjukhus än universitetssjukhus. De s.k. ALF-medlen innehöll ekonomiska 
medel för detta.
214 Rapport 2007:23 R, Högskoleverket.
215 Sjuksköterskeexamen vid KI och vid Högskolan i Skövde. Specialistsjuksköterskeexamen vid 
Högskolan i Skövde och vid Uppsala universitet.
216 Regeringsbeslut 2009-04-02. Pressmeddelande från Regeringskansliet: Psykoterapeututbildningar 
stoppas – och ses över. 
217 Se debattartikeln ”Statens utvärdering av lärosätena oduglig” av Göran Bexell m.fl., Dagens 
Nyheters nätupplaga. DN.se, 2008-11-11.218 Se exempelvis Tidskrift för Svensk Psykiatri nr 4 2008: ”Riskabelt vägval i psykoterapiutbildningsfrågan”, Daniel Frydman.

anordnar inspektioner för att kartlägga AT- och ST-tjänstgöringarnas struktur 
och process på respektive klinik, vårdcentral eller annan enhet. Stiftelsen är 
inte vinstdrivande och står under länsstyrelsens kontroll. Omkring 80 ST-
inspektioner och cirka 8 AT-inspektioner genomförs per år.219 Resultatet publiceras 
på nätet och kan nås genom Läkaresällskapets och Läkarförbundets 
hemsidor, och kan därmed ligga till grund för läkares val av utbildningsplats. 
Såväl AT- som ST-inspektionerna utförs på uppdrag av de verksamheter 
som inspekteras och finansieras också av dem. Inspektionerna finansieras 
således av landstinget. 
Externa inspektioner är numera obligatoriska enligt föreskrift från Socialstyrelsen.
220 Enligt SKL kommer detta att innebära vissa förändringar. 
IPULS – Institutet för professionell utveckling av 
läkare i Sverige – är både kvalitetsgranskare och 
utbildningsadministratörSåväl vidareutbildning som fortbildning av läkare administreras av ett 
privaträttsligt organ, Institutet för professionell utveckling av läkare i Sverige 
(IPULS). IPULS ägs av Svenska Läkaresällskapet och Sveriges Läkarförbund 
tillsammans med SKL. IPULS har till uppgift att kvalitetsgranska utbudet av 
vidare- och fortutbildningskurser inklusive specialistkompetenskurser för 
läkares vidareutbildning (SK-kurser).221 IPULS administrerar även det statliga 
anslaget för SK-kurser.222 
År 2000 fick Socialstyrelsen i uppdrag att utvärdera SK-kurserna, som 
styrelsen då hade ansvar för. Styrelsen skulle särskilt utreda kursernas 
innehåll, finansiering och huvudmannaskap. Socialstyrelsen fann därvid 
att det i myndighetens roll och uppgifter egentligen inte ingick att bedriva 
kursverksamhet och att nödvändig pedagogisk och metodologisk kompetens 
för kvalitetsutvecklingen av kursverksamheten inte fanns i önskvärd omfattning 
inom myndigheten. Socialstyrelsen föreslog därför att ansvaret för 
administrationen av kurserna skulle överföras till IPULS. Regeringen gick på 
Socialstyrelsens linje, och sedan 2002 förvaltar IPULS det statliga anslaget.223 
Regeringen framhöll att överlåtandet inte innebar att statens ansvar för läkarnas 
vidareutbildning upphörde eller försvagades, och man ville därför vara 
representerad i IPULS styrelse.224 
219 www.slf.se.
220 3 kap. 8 § SOSF 2008:17 (M)
221 Dessa granskningar publiceras i Läkarnas utbildningskatalog som finns tillgänglig på IPULS 
hemsida, www.ipuls.se.
222 Medlen betalas ut av Socialstyrelsen. Styrelsen fick 2007 i uppdrag av regeringen att följa upp 
SK-kurserna i psykiatri. Regleringsbrev för 2009.223 Läkemedels- och medicinteknisk industri med flera har tidigare varit viktiga finansiärer av 
läkarnas fortbildning. En överenskommelse om samverkansformer mellan medicintekniska företag och medarbetare i den offentliga hälso- och sjukvården träffades 2005 mellan Svenska Kommunförbundet och Landstingsförbundet å ena sidan och Sjukvårdens Leverantörsförening och 
Svensk Instrument & Diagnostikaförening å andra sidan. Se Modell för att kartlägga kostnader och 
flöden för läkarnas externa utbildningar, PM – IPULS 2005-04-11.224 Överlåtelsen reglerades i 3 kap. 12 a § lagen (1998:531) om yrkesverksamhet på hälso- och sjukvårdens område.

IPULS har, via Socialstyrelsen, fått statlig finansiering av ett särskilt 
projekt som rör läkarnas utbildning i psykiatri. 225 Projektet METIS (Mer Teori 
i Specialisttjänstgöringen) utgör ”ett försök från statligt håll att rätta till 
de brister i den teoretiska utbildningen som ST-läkare i psykiatri har idag. 
METIS-projektet är organiserat under IPULS och är ett samarbete mellan 
SKL, Svenska Psykiatriska Föreningen och Svenska Barnpsykiatriska Föreningen. 
Projektet rapporterar årligen till Socialstyrelsen.”226 Projektet, som 
inleddes 2008, ska pågå i tre år och har en budget på 18 miljoner kronor. En 
utvärdering genomfördes av Socialstyrelsen våren 2009.227 
Begränsad fortbildning för psykiatrerDet finns ett omvittnat behov av ökade kunskaper i psykiatri på alla nivåer 
av vården.228 Detta gäller även läkare med specialistutbildning på området. 
Svenska Psykiatriska Föreningen har i en motion till Sveriges Läkarförbund 
föreslagit att generella krav på kontinuerlig fortbildning ska införas för alla 
specialistutbildade läkare. 229 I samband med en intervju hösten 2008 preciserades 
detta till en veckas fortbildning om året. 230 För psykiatrer framhölls 
särskilt värdet av att ta del av den amerikanska kliniska forskningen på området. 
Den svenska kliniska forskningen inom psykiatrin anses förhållandevis 
begränsad. Detta har även påtalats av regeringens utredning om den kliniska 
forskningen.231 
7.7 Motiven till läkarutbildningens tredelade struktur 
Tidigare reformer av läkarutbildningen har byggt på tankar om ett samlat 
nationellt planeringssystem för utbildning och vård. 
Detta var en av grundtankarna i 1969 års läkarutbildningsreform då man 
skapade den nuvarande tredelningen av läkarutbildningen i grundläggande 
läkarutbildning, AT och ST.232 Tidigare var hela utbildningen (inklusive den 
dåvarande assistenttjänstgöringen på nio månader) knuten till universiteten.
233 Reformen 1969 innebar bland annat att grundutbildningen förkortades 
genom att assistenttjänstgöringen togs bort. I stället skulle vidareutbildningen 
inledas med en obligatorisk allmäntjänstgöring (AT) på 21 månader.234 
225 Regeringsbeslut 2007-06-14, S2007/4916/HS.
226 www.metisprojektet.se.
227 METIS-projektet, Socialstyrelsen 2009.228 SOU 2006:100.229 Motion angående krav på specialister att delta i kontinuerlig fortbildning, riktad till Sveriges Läkarförbund 2008-09-16.230 Intervju med Svenska Psykiatriska Föreningen 2008-11-24.231 SOU 2008:7.232 Prop. 1969:35, SU 83. Den läkarutbildning som skulle reformeras hade fastställts 1954 (prop. 
1954:212, SU 191. Utredningsuppdraget som föregick 1969 års läkarutbildningsreform utfördes av 
dåvarande Medicinalstyrelsen och Universitetskanslersämbetet. 
233 För examen som medicine kandidat krävdes två års studier, följt av fyra och ett halvt år för 
medicine licentiat, varav nio månaders (praktisk) assistenttjänstgöring. 
234 Reformen förebereddes av utredningen Läkares grundutbildning och vidareutbildning, SOU 1967:51. 
Läkarnas obligatoriska allmän tjänstgöring förkortades senare från 21 till 18 månader. 

Den fortsatta vidareutbildningen skulle antingen ske genom en specialistutbildning 
(fyra till fem år) eller en utbildning till allmänpraktiker (tre år).235 
Med få undantag förutsattes samtliga läkare söka antingen specialistutbildning 
eller allmänläkarutbildning. Det faktum att AT-tjänstgöringen inte var 
knuten till universitetsorterna innebar att de blivande läkarna spreds över 
landet på ett sätt som passade vårdens behov. 
En (kanske oavsiktlig) följd av den nya ordningen var att Utbildningsdepartementet 
frikopplades från ansvar för läkarnas vidareutbildning utan att 
Socialdepartementet för den skull fick något tydligt markerat ansvar. 
Syftet var att styra läkarutbildningen genom sjukvården 
Reformen 1969 innebar att den akademiska delen av läkarutbildningen 
förkortades samtidigt som betydelsen av praktisk tjänstgöring och specialistutbildning 
betonades och frigjordes från universiteten. Syftet var att de 
senare utbildningsmomenten skulle fungera som styrmedel för sjukvårdspolitiken, 
och man skulle ”sträva efter att få ett på en gång effektivt och smidigt 
instrument för fördelningen av läkare på olika verksamhetsområden på det 
sätt som bäst gagnar samhällets intressen.”236 I propositionen markerade 
socialministern vikten av att ”läkarutbildningen i vidsträckt mening inordnas 
i den allmänna sjukvårdsplaneringen”.237 
För att kunna möta patienternas vårdbehov skulle man dela in läkartjänsterna 
i fasta tjänster och tjänster för läkare under utbildning. De senare 
skulle bland annat vara fördelade på sjukvårdens olika sektorer så att de 
motsvarar det förväntade behovet. Det handlade om att skapa ett system så 
att läkarresurserna kanaliserades till de områden där de bäst behövdes.238 
”Läkarnas vidareutbildning bör således från samhällets synpunkt vara ett led 
i strävan efter en balanserad expansion av sjukvårdens olika grenar.” 239 
En viktig förutsättning för denna ordning var dock att läkarutbildningen 
i sin helhet – grundutbildning som vidareutbildning – betraktades som en 
enhet. Socialstyrelsen ansågs ha en mycket viktig uppgift när det gällde avvägningar 
och prioriteringar och borde fortlöpande noggrant kartlägga de 
olika behoven av bland annat specialistutbildade läkare. 
Problem inom den psykiatriska vården nämndes redan 1969Som exempel på vikten av att sjukvårds- och utbildningsplanering samordnades 
angav socialministern problemen inom den psykiatriska vården. Vid 
sidan om den öppna sjukvården var vakanssiffrorna när det gällde läkartjänsterna 
inom psykiatrin de relativt sett högsta, och detta var för övrigt ”inte 
235 Det var först senare som allmänmedicin blev en egen specialitet.
236 Prop. 1969:35 s. 57.237 Prop. 1969:35 s. 46.238 Prop. 1969:35 s. 47f.
239 Prop. 1969:35 s. 48-49. ”Enligt min mening är det önskvärt att härutöver fortsätta att i möjlig mån 
ta in utländska läkare, i vart fall intill dess att balans uppnåtts mellan läkartjänst och läkartillgång.” 

något tillfälligt problem”.240 Socialstyrelsen och Universitetskanslersämbetet 
(föregångare till Högskoleverket) hade också påpekat att de i olika sammanhang 
understrukit psykiatrins stora betydelse och att de egentligen hade 
önskat att den fick samma utrymme under AT-perioden som medicin och 
kirurgi.241 
Socialministern markerade också vikten av att psykiatri och öppen vård 
ingick i AT-tjänstgöringen därför att ”så gott som alla läkare oavsett inriktning 
har behov och nytta av praktisk erfarenhet från dessa verksamhetsområden. 
Enligt allmänt omfattade sjukvårdspolitiska bedömningar behöver […] 
såväl psykiatrin som den öppna vården byggas ut. Genom tjänstgöring inom 
dessa vårdområden kan de unga läkarna stimuleras att inrikta sin fortsatta 
yrkesutövning mot sådana verksamhetsgrenar.”242 
Förändringar år 1992 och 1998 innebar målstyrning av ST, 
tydligare krav på landstingen och planer på nationellt 
planeringsstödÅr 1992 infördes målstyrning av läkarnas specialistutbildning och tillsvidareförordnanden 
(”fasta tjänster”) för ST.243 Enligt regeringen innebar det 
en förskjutning av intresset från genomströmning till en normalisering 
av läkarnas anställningsvillor efter legitimation.244 Andra förändringar av 
läkarnas vidareutbildning beslutades av riksdagen hösten 1997.245 Kraven på 
landstingen förtydligades vad gäller både AT och ST. Samtidigt förkortades 
kraven på AT från 21 till 18 månader. I samma proposition redovisade regeringen 
också sina planer på att införa ett nationellt planeringsstöd som skulle 
underlätta den långsiktiga bedömningen av den framtida läkarförsörjningen 
och fördelningen av AT-tjänster över landet. 246 Behovet av planering ansågs 
mycket viktigt i det beslut riksdagen fattade 1997.247 
7.8 Sammanfattande iakttagelserVåra iakttagelser i detta kapitel kan sammanfattas på följande sätt: 
• Den grundläggande läkarutbildningen i psykiatri omfattar 4–6 veckor av 
en utbildningstid på 5 ½ år. Riksrevisionen ställer sig frågan om det är 
möjligt att uppfylla kraven på god vård för psykiskt sjuka då den grundläggande läkarutbildningen i psykiatri är så pass begränsad.
240 Prop. 1969:35 s. 47.241 Prop. 1969:35 s. 20.242 Prop. 1969:35 s. 48.243 Tidigare fanns ett detaljreglerat system för ST, som innebar att tidsbegränsade blockförordnanden fördelades av Socialstyrelsen i sådan omfattning att alla nylegitimerade läkare skulle få möjlighet att uppnå specialistkompetens. 
244 Beskrivningen av 1992 års reform är hämtad från prop. 1997/98:5, s. 7.245 Prop. 1997/98:5, bet. 1997/98:SoU8.246 Vad gäller AT utgick regeringens förslag från en utredning från Ds 1994:57 och den därpå följande 
remissbehandlingen.
247 Bet. 1997/98; SoU8, s. 9.

• Fortutbildningen för psykiatrer är begränsad. 
• Ansvaret för läkarnas grundutbildning är delat mellan staten och 
landstingen. Finansieringen av den kliniska delen av grundutbildningen 
genom ALF-medel till landstingen har kritiserats, dels därför att systemet 
för medelsfördelning inte är transparent, dels därför att utbildningen lätt 
kommer i kläm då den ska konkurrera med vården och forskningen. 
• Ansvaret för läkarnas allmäntjänstgöring (AT) tillkommer i första hand 
landstingen. Det s.k. AT-provet anordnas dock av Karolinska Institutet. 
Legitimation efter AT tillhandahålls av staten via Socialstyrelsen.
• Ansvaret för specialisttjänstgöringen (ST) tillkommer huvudsakligen 
landstingen. Staten bekostar dock specialiseringskurserna, vilka administreras av ett privaträttsligt organ (IPULS). Eventuella kvalitetsgranskningar av ST och AT (SPUR-granskningar) utförs av läkarnas specialistföreningar. Specialistbevis efter ST tillhandahålls av staten via Socialstyrelsen.
• Olika landsting har olika ansvar för utbildningen. De landsting som har 
universitetssjukhus har större inflytande över läkarutbildningen än övriga 
landsting. 
• Läkarutbildningens tredelade struktur (grundutbildning – AT – ST) 
infördes genom riksdagsbeslut år 1969. Syftet med reformen var att 
knyta utbildningsdimensioneringen närmare vårdens behov. Både vid 
denna tidpunkt och senare (1997) betonade regering och riksdag behovet av en samlad nationell planering av landets behov av specialistläkare. 
Psykiatrins behov framhölls särskilt. 

8 Dimensionering av läkarutbildning 
med inriktning på psykiatri 
Syftet med detta kapitel är att klargöra innebörden av det centrala, statliga 
ansvaret för dimensioneringen av läkarutbildningar med inriktning på psykiatri. 
Här beskrivs hur dimensioneringen går till och vem som bestämmer 
vad etcetera, dock endast i stora drag. Perspektivet är nationellt; det är de 
svenska utbildningarna som beskrivs, trots att en ökande andel av läkarna i 
Sverige har utländsk utbildning. 
Kortfattad information om vissa andra yrkesgrupper – sjuksköterskor 
med specialisering i psykiatri, psykologer och psykoterapeuter – finns i 
kapitel 7. 
8.1 Läkarutbildningens två första steg 
Som tidigare framgått består läkarutbildningen i Sverige av tre steg: grundutbildning, 
AT-tjänstgöring och ST-tjänstgöring. I varje steg bestäms dimensioneringen 
av flera faktorer. 
Grundutbildningen 
Den grundläggande läkarutbildningens dimensionering, det vill säga hur 
många läkarstudenter som tas in vid universiteten per år, beror delvis på de 
organisatoriska och finansiella förutsättningar som beskrivits i föregående 
kapitel. Till detta kommer ett antal ytterligare faktorer. En överblick ges i 
tabell 8.1. 
Studenternas intresse (A i tabellen) är inte någon begränsande faktor för 
antagningen till läkarutbildningen. Enligt Högskoleverket finns det sju så kallade 
förstahandssökande per antagen läkarstudent.248 
Regeringens och riksdagens beslut (B) om de ekonomiska ramarna 
för läkarutbildningen och det underlag som finns för dessa beslut beskrivs 
senare i detta kapitel. 
Hur besluten fattas inom varje lärosäte (C) har inte granskats. En viktig 
aspekt är samspelet mellan å ena sidan lärosätets önskemål och ekonomiska 
ram, och å andra sidan landstingets tillgång till handledare och organisato248 Högskoleverket (2009) Högskoleutbildningarna och arbetsmarknaden. Ett planeringsunderlag inför 
läsåret 2009/10, s. 56.

riskt utrymme för klinisk träning. De kliniska delarna av läkarutbildningen 
styrs framför allt av landstingets verksamhetsansvariga på utbildningsorten 
(D) och kan eventuellt också påverkas av landstinget centralt (E). Enligt våra 
intervjuer anser man på Utbildningsdepartementet att landstingen utövat 
ett dämpande inflytande på läkarutbildningen eftersom (den kortsiktiga) 
tillgången på handledare är otillräcklig. Detta trots att landstingen själva har 
ett (långsiktigt) intresse av en ökad tillgång på läkare för den egna personalförsörjningen. 
Landstingen har ju flera, delvis motstridiga intressen att 
tillgodose – dels ska hälso- och sjukvårdens löpande verksamhet fungera så 
effektivt som möjligt inom ramen för en beslutad budget, dels är landstinget 
ansvarigt för hälso- och sjukvårdens långsiktiga kompetensförsörjning i länet, 
oavsett om vården bedrivs i offentlig eller i privat regi. De sex landsting 
som har medicinska universitet har i själva verket ett ännu större inflytande 
eftersom den kliniska delen av grundutbildningen till stor del bedrivs inom 
dessa sex landsting, trots att de blivande läkarna utbildas för hela landets 
behov.249 Det är lätt att förstå att tillgången på handledningsresurser kan bli 
en restriktion. 
Tabell 8.1 Dimensionering av läkarnas grundutbildning – bestämningsfaktorer
AStudenternas efterfrågan på läkarutbildning. 
BRegeringens och riksdagens beslut om ekonomiska ramar för vart och ett av de 
sex lärosäten som har läkarutbildning. Besluten omfattar även ett särskilt anslag 
för så kallade ALF-medel som utgör ersättning till landstingen för den verksamhetsförlagda 
delen av utbildningen.
CBeslut inom vart och ett av de berörda sex lärosätena om hur många läkarstudenter 
man vill ta in per år. Dessa beslut påverkas av de ekonomiska ramarna men 
även av lokala omständigheter, som lärar- och handledarresurser samt tillgång till 
klinisk träning vid landstingets vårdinrättningar. Den ekonomiska ramen sätter 
en övre gräns för hur många studenter lärosätet kan få ersättning för; att utbilda 
färre än så är fullt möjligt. Det är också möjligt att utbilda fler än vad lärosätet får 
ersättning för, men detta får i så fall finansieras på annat sätt. 
DEventuella önskemål från verksamhetsansvariga vid det landsting som har 
universitetssjukhus. 
EEventuella önskemål från planeringsansvariga vid det landsting som har 
universitetssjukhus. 

Från SKL:s sida har vissa kompletterande synpunkter framhållits. Dessa 
går ut på att det snarast är genom SKL som landstingen för fram sin syn på 
dimensioneringen av läkarutbildningen till Utbildningsdepartementet och att 
de sex landsting som har läkarutbildning därför inte har större inflytande än 
andra. Utbildningsdepartementet menar dock att SKL:s inflytande över 
regeringens beslut om dimensionering varit försumbart i jämförelse med 
249 Vissa undantag finns; läkarstudenter är i praktiken utplacerade i fler än sex landsting. I exempelvis Uppsala har man avtal med de landsting som ingår i sjukvårdsregionen. Men från Högskoleverket har man särskilt framhållit svårigheterna att få till verksamhetsförlagd utbildning i andra 
landsting än universitetets eget, något som i sin tur sammanhänger med finansieringen (ALF- 
medel går endast till sex landsting).

universitetens och att universiteten i sin tur varit beroende av de direkt berörda 
landstingen. 
Det verkar således troligt att det finns ett inflytande från sex av landstingen 
även på dimensioneringen av den grundläggande läkarutbildningen. 
Detta inflytande kan, genom bristen på handledare, i praktiken verka begränsande 
på antalet läkare som utbildas i Sverige, trots att landstingen har ett 
långsiktigt intresse av att fler läkare utbildas.250 Riksdagsbeslutet fungerar 
som ett (i någon mån tänjbart) ekonomiskt ”tak”, alltså en övre gräns, för utbildningen, 
men landstingens beslut eller önskemål eller förmåga kan också 
fungera som ”tak”. Det lägsta taket blir då i praktiken avgörande för antagningen 
och antalet studenter på läkarutbildningen. 
AT för blivande läkare – allmäntjänstgöring före 
legitimation 
Efter läkarexamen, som vanligen avläggs efter 5 ½–6 år, söker läkarna AT-
tjänstgöring som normalt tar 21 månader (minimum är 18 månader). Först 
efter godkänd AT (tjänstgöring samt prov) ges legitimation som läkare. 
Legitimation krävs för att en person självständigt ska få utöva läkaryrket och 
för rätten att förskriva receptbelagda läkemedel. 
AT-tjänstgöringen är inte knuten till utbildningsorten utan kan fullgöras 
i hela landet, även hos privata vårdgivare. Landstingen har i princip en 
skyldighet att ta emot blivande läkare för AT och förse dem med handledning 
under AT-perioden. På vissa orter kan det dock uppstå en brist på AT-tjänster 
(det vill säga överskott på sökande).251 Om landstinget lägger ut en del av 
vården på entreprenad kan man i vårdavtalet skriva in ett krav att den privata 
vårdgivaren ska anställa AT-läkare. 
AT-tjänstgöringen finansieras och dimensioneras av landstingen, eller 
av verksamheter inom landstingen, som också tillhandahåller handledning. 
Universiteten är inte berörda annat än via det avslutande AT-provet.
8.2 Läkarutbildningens tredje steg – specialiseringen (ST)
De allra flesta legitimerade läkare går vidare och blir specialister; år 2006 
hade 77 procent av de legitimerade läkarna inom hälso- och sjukvården 
minst ett specialistbevis.252 
För att få specialistbevis krävs så kallad ST-tjänstgöring i minst 5 år. 
250 Detta anses dock inte gälla Stockholms läns landsting, som har gott om vårdinrättningar inom 
vilka man kan bedriva verksamhetsförlagd utbildning. 
251 Sveriges Yngre Läkares Förening (SYLF) har nyligen vänt sig till Socialstyrelsen med en begäran 
om klargörande av lagstiftningens innebörd när det gäller landstingens skyldigheter att inrätta 
AT-tjänster. 
252 Socialstyrelsen (2009) Årsrapport NPS 2009, s. 16.

Denna tjänstgöring anordnas av vårdgivarna, huvudsakligen landstingen. 
ST-tjänster kan inrättas och tillsättas lokalt, dvs. av de verksamhetsansvariga 
inom ramen för en given budget, på samma sätt som andra tjänster. Detta 
varierar dock mellan landstingen. Det förekommer också att kliniker och 
basenheter äskar ST-tjänster, varefter landstingsledningen beslutar vilka som 
ska inrättas.253 
Antalet ST-läkare inom olika specialiteter är avgörande för det blivande 
antalet specialister med svensk utbildning. Planeringen av antalet ST-tjänster 
sker på olika sätt i olika landsting, med mer eller mindre överblick och framförhållning. 
ST-tjänstgöringen och fördelningen på specialiteter styrs på ett decentraliserat 
sätt. Utbudet av ST-tjänster inom olika specialiteter styrs av verksamheterna 
och av de ekonomiska ramar som står till buds för anställning 
av ST-läkare. Finansiering av ST-tjänster kan också ske centralt i landstinget, 
men förhållandena härvidlag varierar (se kapitel 9). Brist på handledare kan 
begränsa utbudet av ST-tjänster inom vissa specialiteter. Efterfrågan på ST-
tjänster inom olika specialiteter beror av önskemålen hos de nya läkare som 
just erhållit sin legitimation. De olika specialiteternas attraktionskraft har då 
stor betydelse. 
Det antal ST-läkare som anställs i varje specialitet beror av samspelet 
mellan utbud och efterfrågan på ST-tjänster. Såväl utbudet som efterfrågan 
kan då verka begränsande – inget landsting utlyser ST-tjänster som man inte 
anser sig behöva och inte är villig att finansiera och ingen läkare är tvungen 
att acceptera en ST-tjänst som han eller hon inte vill ha. 
Den sammantagna efterfrågan på ST-tjänster beror av antalet nya läkare. 
Ju fler läkare som söker ST-tjänster totalt sett, desto större är sannolikheten 
för att samtliga specialiteter får sina ST-tjänster besatta. I de fall en nybliven 
läkare på förhand har bestämt sig för en viss specialitet kan vederbörande 
dock välja att vänta tills en sådan ST-tjänst blir ledig, eller flytta till en annan 
ort där en sådan ST-tjänst är ledig. Individernas val har starkt genomslag. 
Någon statlig styrning av läkarnas fördelning på specialiteter finns inte. 
Inte heller finns någon tydlig styrning på landstingsnivå. Mer om detta följer 
senare. 
Leder individernas val rätt? 
Individernas val behöver inte vara ändamålsenligt ur vårdgivarnas synvinkel 
eller svara mot patienternas och vårdens behov. Sverige har under mycket 
lång tid haft brist på specialister i psykiatri och allmänmedicin.254 Denna 
253 En sådan ordning finns i Västerbottens läns landsting; se kapitel 9.254 I en rapport från 1991 pekade Riksdagens revisorer på det anmärkningsvärda i att ”antalet läkare 
har ökat förhållandevis minst inom de av statsmakterna prioriterade områdena långtidssjukvård, 
psykiatrisk vård och allmänmedicin. Medicinsk och kirurgisk korttidsvård har fått det största 
procentuella tillskottet trots att dessa områden, mätt i antal vårdplatser och läkarbesök, har 
minskat kraftigt.” Socialutskottets betänkande 1991/92:SoU6 s. 4.

brist tycks kvarstå. Som framgår av tabell 6.2 i kapitel 6 anser landstingsledningarna 
i nästan samtliga landsting att efterfrågan på såväl psykiatrer som 
ST-läkare i psykiatri är större eller mycket större än tillgången. Vid samma 
tillfälle (hösten 2008) ansåg 15 av 20 landsting att det var lättare att rekrytera 
ST-läkare till vissa specialiteter, främst kirurgi.255 Detta ska ses mot bakgrund 
av att Sverige numera anses ha förhållandevis många kirurger jämfört med 
antalet operationer. Kirurgernas möjligheter att upprätthålla sin kompetens 
är beroende av att de får tillfälle att göra tillräckligt många operationer.256 
Den sedan länge kända bristen på psykiatrer har under senare tid resulterat 
i särskilda försök att påverka studenternas val. En föreläsningsturné 
med benämningen Psykiatrins ansikten, riktad till läkarstudenter och AT-
läkare, anordnades under hösten 2008 för att öka intresset för psykiatri och 
stimulera fler läkare att specialisera sig inom detta område. Den arrangerades 
av Svenska Läkaresällskapet och finansierades av Sveriges Kommuner 
och Landsting (SKL).257 
Staten kan påverka psykiatrins attraktionskraftStaten har, via Institutet för Professionell Utveckling av Läkare i Sverige 
(IPULS), avsatt medel för att förbättra och utveckla kompetensen hos ST-
läkarna inom psykiatri och kvalitetssäkra utbildningen så att den blir likvärdig 
över hela landet258. Detta kan förbättra psykiatrins attraktionskraft som 
specialitet, men det ändrar inte den grundläggande styrmodellen. 
En annan statlig åtgärd gäller AT-tjänstgöringen. Statliga projektpengar 
betalas ut till två av de sex sjukvårdsregionerna – norra och sydöstra regionen 
– i syfte att öka antalet legitimerade läkare med goda grundkunskaper i 
psykiatri. Satsningen beskrivs i kapitel 7. 
En ytterligare åtgärd som skulle kunna ha stor betydelse gäller läkarnas 
grundutbildning.259 Av grundutbildningens 5 ½ år (11 terminer) ägnas i dag 
fyra veckor åt psykiatri. Det är visserligen ett minimum. Men det är mindre 
än 3 procent av utbildningstiden. 
8.3 Om läkarutbildningarnas dimensionering och 
arbetsmarknadens behov 
Både läkar- och sjuksköterskeutbildningen har kliniska moment där utbildnings- 
och yrkesverksamhet kombineras. Därmed finns en anpassning av 
utbildningarnas innehåll till den typ av arbetsplatser det är fråga om. 
255 Socialstyrelsen (2009) Årsrapport NPS 2009, s. 38.256 Se Ihse (2008), s. 169.257 www.sls.se. Se även kapitel 10 i denna rapport. 
258 Projektets namn är METIS – se kapitel 7.259 Som tidigare nämnts har Socialstyrelsen regeringens uppdrag att genomföra en kartläggning av 
psykiatrikurser på läkar- och sjuksköterskeutbildningarna.

Dimensioneringen av utbildningarna anpassar sig dock inte utan vidare 
till arbetsmarknadens behov. Detta framgår inte minst av bristen på läkare 
inom psykiatrin som, enligt Karolinska Institutet, varit känd sedan flera decennier. 
”Det har ständigt funnits vakanser och svårigheter att besätta dessa, 
framför allt i landsting utanför storstäderna. Numera gäller detta samtliga 
landsting utom centrala delar av Stockholms läns landsting.”260 
Generellt kan sägas att det är svårt att åstadkomma en anpassning av 
läkarutbildningen till arbetsmarknadens behov, bland annat därför att utbildningarna 
tar många år i anspråk och det är den framtida arbetsmarknadens 
behov som behöver fyllas. Denna är i sin tur beroende av en mängd olika 
omständigheter, inte bara pensionsavgångar, in- och utvandring, arbetstider 
etcetera, utan även landstingens ekonomi. ”Arbetsmarknaden” för vårdpersonal 
är dessutom inte en, utan flera. Yrken och specialiteter är många, och 
geografin skapar delarbetsmarknader. Läkare är den yrkesgrupp inom hälso- 
och sjukvården som har den största geografiska rörligheten, både inom 
landet och internationellt. 
Högskoleverkets planeringsunderlagHögskoleverket gör på regeringens (Utbildningsdepartementet) uppdrag 
årliga beräkningar på nationell nivå i syfte att belysa högskoleutbildningarnas 
förhållande till arbetsmarknaden. Beräkningarna, som görs tillsammans med 
Prognosinstitutet vid SCB, syftar till att ge orienterande information som 
underlag för planeringsansvariga vid högkolorna, för studievägledare vid 
gymnasieskolan och för studenterna själva. Generellt är ansvaret för dimensioneringen 
av olika högskoleutbildningar starkt decentraliserat. Det åligger 
lärosätena att anpassa utbudet efter studenternas efterfrågan och arbetsmarknadens 
behov. 
Beräkningarna från Högskoleverket bygger på statistik över befolkningens 
åldersfördelning och fördelning på utbildningsgrupper, beräknade framtida 
pensionsavgångar, trendmässiga strukturella förändringar som påverkar 
det framtida behovet av arbetskraft, nettoinvandring etcetera. Utbildningens 
dimensionering för varje grupp antas oförändrad. Prognoser för balanser 
och obalanser på arbetsmarknaden för olika utbildningsgrupper görs fram 
till 2020. Läkare är en av dessa utbildningsgrupper. 
Högskoleverkets senaste planeringsunderlag publicerades i mars 
2009.261 Här konstateras att antalet nybörjarplatser på läkarutbildningen är 
lågt i förhållande till arbetsmarknadens behov av nya läkare. En stor del av 
behovet täcks därför genom rekrytering av färdigutbildade läkare från andra 
länder. Den hittillsvarande ökningen av läkarutbildningen kommer på sikt att 
260 Seminarium Riksrevisionen 2009-03-19.261 Rapport 2009:5R, Högskoleverket.

resultera i en bättre balans på arbetsmarknaden, men anses inte tillräcklig 
för att Sverige ska bli självförsörjande med läkare. 
Högskoleverkets prognos bygger på ett antagande om en fortsatt ökning 
av läkartätheten samt ett antagande om en fortsatt nettoinvandring av nära 
300 färdigutbildade läkare per år under hela perioden till 2025. Antagandet 
om ökad läkartäthet stämmer med långsiktiga historiska trender och motiveras 
i övrigt med den ökande andelen äldre i den svenska befolkningen. 
Några uppgifter om läkarnas arbetsvolym finns inte i Högskoleverkets 
beräkningar. Den ökning av läkartätheten som ägt rum under tidigare år 
skulle ju i princip kunna förklaras av en minskning av den genomsnittliga 
arbetstiden per läkare. Detta skulle också göra förändringen i läkartätheten 
mer begriplig och ge underlag för rimliga antaganden om den fortsatta utvecklingen. 
Men utvecklingen av arbetsvolymen är alltså inte känd. 
Högskoleverket har sedan flera år tillbaka konstaterat att pensionsavgångarna 
från läkarkåren ökar kraftigt efter år 2010. Det skulle därmed 
uppstå en betydande brist på läkare om inte antalet antagna på läkarutbildningen 
ökade betydligt. 
Regeringen har inte följt rekommendationerna från Högskoleverket fullt 
ut, eftersom man, enligt Utbildningsdepartementet, inte haft ekonomiska 
möjligheter till detta. En viss ökning av läkarutbildningen har beslutats av regering 
och riksdag de senaste åren, men enligt Högskoleverkets senaste rapport 
är detta inte tillräckligt för att skapa balans på läkarnas arbetsmarknad 
med den invandring som antagits.262 För att Sverige ska bli självförsörjande 
med läkare behövs enligt Högskoleverket 300–400 nya utbildningsplatser 
utöver de som redan beslutats. Utbildningsdepartementet har här påpekat 
att planeringsunderlaget främst riktar sig till lärosäten och studenter. Regeringen 
använder underlaget som ett av flera vid överväganden om fördelningen 
av medel till högskolesektorn. 
Regeringens beslutsunderlag för läkarutbildningenDimensioneringen av läkarutbildningen är beroende av de ekonomiska ramar 
för varje lärosäte som beslutas av riksdagen. Dessa så kallade takbelopp 
anger en övre gräns för den utbildning som staten betalar för. 
Riksdagens årliga budgetbeslut baseras på regeringens förslag i budgetpropositionen. 
Utbildningsdepartementets beslutsunderlag utgörs av 
lärosätenas budgetunderlag tillsammans med dialoger med sektorsföreträdare 
från såväl arbetsmarknad som utbildningar. Styrningen av högskolorna 
decentraliserades redan 1977, och 1993 års högskolereform medförde en 
262 Rapport 2009:5R, Högskoleverket, s. 56.

fortsatt decentralisering med avseende på resursanvändningen.263 Grundtanken 
är att lärosätena själva ska bedöma vilket behov det finns av att utbilda 
en viss kategori studenter. 
Hösten 2008 önskade regeringen dock öka läkarutbildningen mer än vad 
de berörda sex lärosätena hade begärt. Från Utbildningsdepartementet tog 
man då särskild kontakt med lärosätena för att fråga dem om det var möjligt 
att öka läkarutbildningen ytterligare. 
Grunden för regeringens önskemål att öka läkarutbildningen mer än vad 
lärosätena hade begärt var, bland annat, de planeringsunderlag som presenterats 
av Högskoleverket och Socialstyrelsen. Regeringens förslag till anslag 
baseras dessutom på andra faktorer, bland annat statsfinansiella. Under 
tidigare år har det funnits en informell påverkan från Läkarförbundet som 
motverkat en utbyggnad av läkarutbildningen.264 
Dimensioneringen av läkarutbildningen styrs enligt Utbildningsdepartementet 
på i princip samma sätt som andra högskoleutbildningar. Statens 
bidrag är dock annorlunda eftersom det här även finns ett anslag för så kallade 
ALF-medel som är avsedda för landstingen (se kapitel 7). Genom ALF- 
medlen och den kliniska träningen av de blivande läkarna är även landstingen 
direkt berörda av dimensioneringen av läkarutbildningen, och har också 
möjligheter att påverka den. 
Det är enligt Utbildningsdepartementet osäkert om landstingen verkligen 
tillhandahåller de praktikplatser de får ersättning för. En närmare 
undersökning av detta genomförs nu av Högskoleverket. En granskning som 
gjorts av landstingsrevisionen i Västerbottens läns landsting tillsammans 
med internrevisionen vid Umeå universitet visar att redovisningen av ALF- 
medel inte är transparent (se kapitel 7). 
Både lärosätena och landstingen har möjlighet att tillföra extra medel till 
läkarutbildningen utöver det man får betalt för genom de statliga anslagen. 
Sammantaget är läkarutbildningen förhållandevis dyr för staten; betydligt 
dyrare än exempelvis civilingenjörsutbildningen. 
På frågan när regeringen senast gjort en allmän översyn av sättet att 
organisera och finansiera läkarutbildningen fick vi från Utbildningsdepartementet 
svaret att någon sådan översyn inte hade gjorts på många år. Frågan 
var i någon mån aktuell i samband med förhandlingen av det centrala 
ALF-avtalet (2003). Detta avtal var dock svårt att få igenom och innebar inte 
någon genomgripande översyn. 
Den genomgång som gjorts i denna rapport visar att en grundläggande 
förändring i läkarutbildningens struktur gjordes år 1969. Ytterligare förändringar 
genomfördes senare (se kapitel 7). Sambandet mellan sjukvårdsplanering 
och utbildningsplanering betonades starkt vid dessa tillfällen. 
263 En beskrivning av högskolornas resursfördelningssystem finns i SOU 2007:81. Se även kapitel 7 i 
denna rapport. 
264 Intervju Socialstyrelsen 2008-08-21. Se även prop. 1996/97:1 UO 16 s. 112–113. 

Läkarutbildningens omfattningUnder de senaste åren har en utbyggnad av läkarutbildningen skett i olika 
etapper, med början år 2006. Bakgrunden är framför allt de kommande 
pensionsavgångarna som väntas få starkt genomslag efter år 2010. En ökad 
läkarutbildning föreslogs redan i slutet av 1990-talet av både Högskoleverket 
och Socialstyrelsen, liksom av den så kallade Vårdkommissionen.265 
Regeringens information i den budgetproposition som presenterades 
hösten 2008 visar att de ökade ekonomiska ramarna till lärosätena motsvarar 
totalt 1 287 helårsstudenter, efter det att samtliga beslut hunnit få fullt 
genomslag (år 2013). Regeringen anger inte hur mycket detta betyder för 
antalet nya läkare. Det framgår dock att det senaste beslutet om 110 extra 
nybörjarplatser från och med år 2009 motsvarar en ökning av antalet helårsstudenter 
med 605 då systemet är fullt utbyggt (det vill säga efter 5 ½ år). 
Den information om läkarutbildningen som regeringen lämnar i budgetpropositionerna 
är svår att förstå. Varken regeringen eller riksdagen styr 
numera antalet platser på läkarutbildningen utan endast de ekonomiska 
ramar som ges till lärosätena. ”Helårsstudenter” är ett teoretiskt begrepp 
som syftar på flera årskullar studenter, omräknade till heltid. Det extra tillskottet 
av personer med läkarexamen kan beräknas till omkring 200 per år.266 
Detta skulle stämma ungefärligen med det antal som i slutet av 1990-talet 
föreslogs av Vårdkommissionen, men tillskottet är kraftigt försenat jämfört 
med förslaget.267 Exakt hur stor ökningen blir beror både på hur många extra 
studenter som antas av lärosätena och hur många av dem som fullföljer 
utbildningen. 
De ökade anslag som regeringen anger i budgetpropositionerna motiveras 
av en önskan att öka läkarutbildningen, men om så faktiskt sker är upp 
till lärosätena att bestämma. 
Fler läkare med utländsk utbildningÖver hälften av de läkare som under senare år har fått svensk legitimation är 
utbildade i utlandet.268 Alla som skaffar sig svensk läkarlegitimation behöver 
dock inte arbeta i den svenska hälso- och sjukvården, eller ens befinna sig i 
landet (se nedan). 
Förändringarna i hela den svenska läkarkåren är mycket långsammare än 
förändringarna i antalet nylegitimerade. År 2006 var det inte fullt 19 procent 
av de i Sverige arbetande läkarna under 65 år som var utbildade utomlands. 
265 Prop. 1999/2000:1 UO 16 s. 105–106; Ds 1999:44. Förslagen innebar bl.a. att antalet nybörjarplatser på läkarutbildningen borde ökas med 200 per år senast höstterminen 2002.266 Ökningen av antalet helårsstudenter angavs till 1 287. Division med studietiden 5 1/2 år visar att 
detta motsvarar 234 nybörjarplatser. Vid en examinationsfrekvens på 85 procent kommer detta att 
resultera i att ytterligare 200 personer per år avlägger läkarexamen. 
267 Ds 1994:44.268 Socialstyrelsen: NPS Årsrapport 2009 samt Årsrapport 2008. 2003 var det fösta år då antalet nylegitimerade läkare med utländsk utbildning var större än antalet med svensk utbildning.

För allmänläkare och psykiater är andelarna lägre. Bland nytillskottet av 
psykiatrer utgör dock de utlandsutbildade en hög andel (över 50 procent 
år 2006).269 Landstingens egna rekryteringsansträngningar utomlands har 
också i huvudsak gällt de specialiteter man har brist på, nämligen allmänläkare 
och psykiatrer. 
Andelen utlandsutbildade läkare har ökat kraftigt under perioden 1997–
2007 (från 25 till 65 procent av de nylegitimerade). En orsak kan vara den fria 
rörligheten inom EU/EES, pådriven av direkta rekryteringar från landstingen. 
Till det kommer flykting- och anhöriginvandring från länder utanför EU/EES. 
Det finns också ett antal personer med svensk bakgrund som utbildat sig till 
läkare utomlands och därefter skaffat sig svensk legitimation. I genomsnitt 
har 50 svenska legitimationer per år utfärdats till denna grupp under perioden 
2002–2007.270 
Betydelsen av EU:s läkardirektivMånga legitimationer har beviljats med anledning av EU:s läkardirektiv 
1993/16/EEG. Det innebär att läkare med legitimation och utbildning inom 
EU/EES och Schweiz får svensk legitimation kostnadsfritt. Därmed kan ett 
antal läkare skaffa sig svensk legitimation även om de inte har för avsikt att 
arbeta här förrän eventuellt vid något senare tillfälle (kanske som semestervikarier). 
Att en läkare har en svensk legitimation innebär därför inte att han 
eller hon är sysselsatt i Sverige. Det betyder att det svenska legitimationsregistret 
(HOSP-registret) även innehåller uppgifter om personer som inte ens 
befinner sig i Sverige. För att få veta hur många läkare som arbetar i Sverige 
krävs att legitimationsregistret samkörs med SCB:s individregister. En sådan 
samkörning görs också av Socialstyrelsen varje höst, men statistiken är då 
två år gammal. 
Aktiva utlandsrekryteringar vanliga under 2007Hösten 2007 gick Socialstyrelsen ut med två enkäter till samtliga landsting. 
Här ställdes frågor om hur landstingsledningen bedömde efterfrågan och 
möjligheterna att rekrytera personal inom hälso- och sjukvården samt tandvården. 
En av frågorna i enkäten var ny för år 2007 och handlade om aktiva 
rekryteringsansträngningar utomlands. Inte mindre än 18 av 21 landsting 
svarade att de aktivt rekryterat läkare utomlands det senaste året. Tyskland 
och Polen var de vanligaste länderna för landstingens läkarrekryteringar. 
Några frågor om antalet läkare som rekryterats utomlands ställdes dock inte 
i enkäten. 
269 Socialstyrelsen (2008) Årsrapport NPS 2008, s. 47. 
270 Socialstyrelsen (2009) Årsrapport NPS 2009, s. 22.

Bristfenomen kan vara orsak till invandring av färdiga läkareDet finns flera orsaker till ökningen av andelen utlandsutbildade läkare i Sverige. 
En reell orsak är givetvis att det finns en brist på läkare. Läkarbrist leder 
till invandring av läkare som är utbildade utomlands. 
Det finns här flera olika typsituationer. En är att svenska studenter söker 
sig till Danmark eller Polen för att studera medicin på dessa länders bekostnad, 
därför att de trots utmärkta betyg inte kommit in på de svenska läkarutbildningarna. 
En annan situation uppstår då svenska studenter söker sig till 
(exempelvis) Rumänien för att studera medicin på egen bekostnad. 
Ytterligare en situation innebär att färdigutbildade läkare från andra EU-
länder söker sig till Sverige eftersom de här får högre lön, rekryteras hit av 
något landsting eller av andra skäl önskar bosätta sig här. För Sverige som 
nation kan detta vara lönsamt eftersom läkarutbildningen är betald av ett 
annat land. Det innebär samtidigt att Sverige använder andra länders utbildningssystem 
för att täcka sina egna behov. 
Högskoleverket framhåller i sitt planeringsunderlag att ”en gemensam 
utgångspunkt för utbildningsplaneringen inom EU är att sikta på att dimensionera 
efter de egna behoven och räkna med en rörelse både ut från och in 
till landet.”271 
Färdigutbildade läkare från länder utanför EU/ESS kommer också till 
Sverige som asylsökande eller anhöriginvandrare. Detta är dock en mindre 
grupp jämfört med dem som kommer från EU/ESS.
8.4 Socialstyrelsens Nationella planeringsstöd (NPS)
Även Socialstyrelsen gör beräkningar av det framtida arbetsmarknadsläget 
inom vården. Detta görs i det så kallade Nationella planeringsstödet (NPS) 
som tas fram årligen på uppdrag av regeringen, i detta fall med Socialdepartementet 
som huvudman. Beräkningarna avser utbud och efterfrågan 
för många olika kategorier av vårdpersonal. 272 Dessa beräkningar har en mer 
invecklad uppbyggnad och mer sammansatta syften än Högskoleverkets. 
Detaljeringsnivån är nödvändig för att man ska få fram uppgifter på regional 
nivå och om enskilda specialiteter, som exempelvis psykiatrer. Några uppgifter 
om arbetsvolymen för de olika yrkesgrupperna finns inte heller i detta 
material. 
271 Högskoleverket (2008) Högskoleutbildningarna och arbetsmarknaden. s. 9.272 Socialstyrelsens beräkningar utnyttjar det s.k. legitimationsregistret (HOSP), som visar antalet 
personer med legitimation för olika vårdyrken. Detta samkörs med SCB:s individregister för att 
därmed få fram hur många personer med olika legitimationer som arbetar i den svenska hälso- 
och sjukvården. Denna statistik framkommer med ca två års fördröjning. Uppgifter om personalens arbetstider saknas. 

Syftet är att stödja landstingens planeringDet nationella planeringsstödet tillkom som en följd av beslut av regering 
och riksdag år 1997. 273 Regeringen ansåg då att planeringsarbetet på lokal 
och regional nivå borde intensifieras och klargjorde sin avsikt att uppdra åt 
Socialstyrelsen att, tillsammans med berörda intressenter, närmare överväga 
hur ett planeringsstöd borde utformas. Det dröjde dock flera år innan planeringsstödet 
blev verklighet. 
Det syfte som angavs i den första årsrapporten från NPS (2003) var ”att 
stödja huvudmännen i deras personalplanering och därmed verka för en god 
personalanvändning”. I Årsrapport 2006 ändrades formuleringen av syftet – 
från att gälla en bedömning av hälso- och sjukvårdens ”behov” av läkare och 
sjuksköterskor till att avse ”tillgång och efterfrågan på hälso- och sjukvårdspersonal, 
särskilt vad gäller läkare med specialistkompetens”. Ändringen 
initierades av Socialstyrelsen då begreppet ”behov” ansågs ha en teoretisk 
innebörd som var alltför svårfångad för att kunna användas i prognoser. Med 
”efterfrågan” avses i stället det sammantagna resultatet av en organisations 
vilja att rekrytera samt organisationens ekonomiska möjligheter att rekrytera. 
Saknas en av dessa två faktorer kommer någon rekrytering inte att ske.274 
Oklara syften med NPS-beräkningarnaDen analys som presenterades i NPS Årsrapport 2008 (januari 2008) är 
svårtolkad med hänsyn till syftet att ge stöd för landstingens planering eftersom 
den inte angav några kopplingar till landstingens handlingsmöjligheter. 
Exempelvis nämns inte löner, arbetsförhållanden och förbättrad ledning och 
arbetsplanering som möjliga åtgärder mot obalanser på arbetsmarknaden. I 
stället nämns andra åtgärder: ”De viktigaste metoderna att åtgärda obalanser 
på arbetsmarknaden är enligt Socialstyrelsen utbildningsdimensionering, 
personalsammansättning samt migration.”275 
Skälet till den begränsade analysen uppgavs vara att NPS vände sig till 
staten, och löner och arbetsförhållanden för vårdpersonal är något som 
staten inte råder över.276 Detta uttalande stämmer dock inte med det inledningsvis 
nämnda syftet, att ge landstingen ett underlag för sin planering. 
Från Socialstyrelsen har man senare förklarat att syftet med NPS inte är 
att ge underlag för utbildningsdimensionering.277 
273 Prop. 1997/98:5, bet. 1997/98:SoU8.274 Socialstyrelsen, Årsrapport NPS 2009, s. 30.275 I den senaste årsrapporten används ordet ”kompetenssammansättning” i stället för ”personalsammansättning”, men i övrigt är formuleringen densamma i samtliga årsrapporter från NPS.
276 Intervju Socialstyrelsen, augusti 2008.277 Intervju Socialstyrelsen, december 2008.

Invandringsantagandet i NPS-beräkningarnaEn annan problematisk punkt är invandringsantagandet. Socialstyrelsens 
Årsrapport 2008 innehåller långsiktiga prognoser, men klargör inte i vilken 
mån invandringen av färdigutbildade läkare ska ses som ett resultat av 
läkarbristen i Sverige och i vilken mån den är spontan och beroende av andra 
faktorer. I januari 2009 skriver Socialstyrelsen: ”Utifrån dagens utbildningskapacitet 
är det nödvändigt att fler läkare invandrar än utvandrar också i 
fortsättningen om tillgången ska öka i motsvarande utsträckning som de 
senaste tio åren.”278 
Invandringen av läkare med utländsk utbildning har de senaste åren varit 
omfattande. Till viss del – ovisst hur stor – är denna invandring en följd av 
att landstingen själva gjort egna rekryteringsansträngningar utomlands. Att 
sådana rekryteringar förekommer har länge varit känt genom mediernas rapportering. 
Socialstyrelsen har dock endast gjort mycket begränsade försök 
att förstå omfattningen av dessa rekryteringar. Årsrapporten 2008 var den 
första som redovisade uppgifter om huruvida landstingen hade rekryterat 
utomlands eller ej.279 Denna rapportering avsåg endast år 2007 och innehöll 
varken någon bakåtblickande eller någon framåtblickande analys. Antalet läkare 
som rekryterats utomlands framgick inte heller eftersom Socialstyrelsen 
inte frågat om saken. I den senaste årsrapporten (januari 2009) redovisas 
inga uppgifter alls om landstingens egna rekryteringsansträngningar utomlands. 
Det faktum att Socialstyrelsen inte undersökt och diskuterat denna fråga 
kan ses som ett uttryck för att man intagit en mycket försiktig hållning, både 
visavi landstingen och visavi läkarkåren. 
Om läkarutbildningens dimensionering 
När det gäller hela arbetsmarknaden för läkare har Socialstyrelsen sedan 
NPS Årsrapport 2005 (publicerad i januari 2005) framfört att efterfrågan 
väntas överstiga tillgången, eftersom det totala antalet läkare väntas minska 
kraftigt till följd av pensionsavgångar. En ökning av grundutbildningen för 
läkare borde därför ske omgående (alltså 2005) för att möta den minskade 
tillgången. Även senare har Socialstyrelsen framfört uppfattningen att läkarutbildningen 
skulle behöva utökas. 
278 Socialstyrelsen (2009) Årsrapport NPS 2009, s. 54.279 Aktiva utlandsrekryteringar var vanliga under 2007. I Socialstyrelsens enkät hösten 2007 svarade 
18 landsting (av 21) att de aktivt rekryterat läkare utomlands det senaste året. 

Om svårigheterna att rekrytera psykiatrerDe numera välkända svårigheterna att rekrytera psykiatrer har inte alltid varit 
allmänt erkända. Socialstyrelsen hade under 2003 regeringens uppdrag att 
utreda händelseförloppet vid två av de allmänt uppmärksammade våldsbrott 
som ägde rum detta år och deras möjliga samband med brister i den psykiatriska 
vården och socialtjänsten. Den därpå följande skrivelsen till regeringen 
innehöll dock inga särskilt uppseendeväckande resultat när det gäller 
tillgången på specialutbildad personal.280 Någon ökad brist på psykiatrer rapporterades 
inte vid detta tillfälle. Dock noterades stora regionala skillnader i 
antalet psykiatrer per 100 000 invånare. 
I NPS Årsrapport 2005, som publicerades drygt ett år senare, redovisades 
en fördjupad arbetsmarknadsstudie för psykiatrer. Den visade att 17 av 
21 landsting rapporterat att de hösten 2004 hade dåliga eller mycket dåliga 
möjligheter att rekrytera psykiatrer. Rekryteringssvårigheter för psykiatrer har 
sedermera redovisats i samtliga årsrapporter, även den senaste. 
I december 2007 sände Socialstyrelsen en skrivelse till regeringen 
angående bristen på specialister i psykiatri. Där föreslogs också en generell 
ökning av läkarutbildningen.281 
NPS och regeringens utbildningsplaneringÅrsrapporterna från NPS förefaller inte att ha spelat någon omedelbar roll 
som underlag för regeringens dimensionering av läkarutbildningen. Socialstyrelsen 
har dock haft kontakter och möten med Socialdepartementet i samband 
med överlämnandet av årsrapporten. Kontakterna med Utbildningsdepartementet 
har varit mer begränsade, även om den färdiga årsrapporten 
2008 skickades för kännedom till Utbildningsdepartementet. Socialstyrelsen 
har även deltagit i de möten som initierats av Social- och Utbildningsdepartementen 
där framför allt utbildningsplanering har diskuterats. 
NPS och landstingens planeringÅrsrapportens roll för landstingens planering är otydlig. Socialstyrelsen har 
under senare år anordnat konferenser för landstingens planeringsansvariga 
och då mött intresse från landstingens sida. Särskilt har man från landstingen 
uppskattat att få tillfälle till gemensam diskussion av personalförsörjningsfrågor. 
Från SKL:s sida framhåller man också betydelsen av den statistik 
som tas fram genom NPS.
280 Socialstyrelsen (2003) Utredning av händelserna i Åkeshov och Gamla stan... Flera missförhållanden framhölls i denna skrivelse, dock inte beträffande antalet psykiatrer. 
281 Socialstyrelsen (2007) Skrivelse till regeringen angående bristen på specialister i psykiatri..

Det vi i granskningen har förstått om landstingens funktionssätt (se 
kapitel 9) tyder på att det kan finnas ett stort avstånd mellan den eventuella 
personal- och utbildningsplaneringen på central nivå i ett landsting och de 
beslut om konkreta utbildnings- och handledningsinsatser som fattas på 
verksamhetsnivå. I två av de tre landsting vi besökt tycks det finnas stora 
styrnings- och samordningsproblem inom landstinget. Den övergripande 
planeringen får då inte genomslag i verksamheterna. 
Statistiken visar ett ökat antal psykiatrer 
De data som redovisas av NPS tyder på att antalet psykiatrer sysselsatta 
i hälso- och sjukvården i landet som helhet har ökat med över 30 procent 
under de senaste tio åren. Dock finns stora regionala skillnader. Ökningen 
gäller inte enbart psykiatrer utan alla specialistläkare, fast i olika grad. 282 
Den rapporterade bristen på psykiatrer – det vill säga rekryteringssvårigheterna 
– skulle därför kunna ses som uttryck för ändrade värderingar inom 
kåren av psykiatrer (önskemål om kortare arbetstider) och/eller som en 
reaktion på ett ökat patienttryck och sjukare patienter, eventuellt också ökade 
organisatoriska svårigheter genom de fortsatta nedskärningarna av antalet 
vårdplatser i heldygnsvård. Det är också osäkert i vilken mån utgångsåret 
(1995) innebar något balanserat läge. Till detta kommer att arbete med psykiskt 
sjuka kan vara påfrestande för all personal, även läkare, i synnerhet i en 
situation med personalbrist. 
En förklaring till kombinationen av rekryteringssvårigheter och det ökade 
antal psykiatrer som visas av statistiken kan vara brister i arbetsmiljö och 
arbetsklimat. Aktiva psykiatrer kan därför ha valt att begränsa sin arbetstid 
eller söka sig till andra uppgifter än kliniskt arbete med patienter. Ett sådant 
beteendemönster antyds av de svar som erhållits i en enkätundersökning 
som under år 2008 genomfördes av SKL i samarbete med Läkarförbundet 
(se nedan). De intervjuer med aktiva psykiatrer som gjorts inom denna 
granskning visar också på ett antal bevärliga problem som kräver en aktiv 
ledning för att lösas (se kapitel 6).
Tabell 8.2 Antal psykiatrer (läkare specialiserade på psykiatrisk vård)
1995200020052006Sysselsatta inom hälso- och sjukvården (HS)1201138015771603Sysselsatta utanför HS129169174163Ej sysselsatta314433512537Totalt antal psykiatrer1652201023612424

Källa: Socialstyrelsen: Årsrapport NPS 2009 (s. 70).
282 Antalet specialistutbildade läkare per 100 000 invånare har ökat betydligt under tioårsperioden 
1995–2006 (med 24 procent). Den starkaste ökningen (78 procent) gäller kardiologer, dvs. hjärtläkare. Motsvarande ökning för psykiatrer var 30 procent och för allmänläkare 25 procent. 
Årsrapport NPS 2009, s. 16–17. 

En generell fråga av stor betydelse gäller läkarnas totala arbetsvolym. 
Arbetsvolymen beror inte bara på antalet personer som arbetar som läkare 
utan även på antalet arbetade timmar per läkare. Varken Högskoleverkets 
eller Socialstyrelsens planeringsunderlag säger något om antalet arbetstimmar. 
Underlagen är därmed ofullständiga. Fördjupad kunskap om läkarnas 
arbetsvolym torde vara nödvändig som grund för att förstå de hittillsvarande 
förändringarna i läkartätheten inom olika delar av vården. En rad andra faktorer, 
exempelvis arbetsorganisation, handledning, utbildning, forskning och 
samarbete med andra yrkesgrupper, är självklart också viktiga i detta sammanhang. 
Hälso- och sjukvård är ju i hög grad ett grupparbete som förutsätter 
samarbete mellan flera yrkesgrupper. 
8.5 Enkätresultat om arbetssituationen för psykiatrer 
Under år 2008 gjordes en enkät riktad till samtliga läkare under 70 år med 
specialistbevis i någon av de tre psykiatriska specialiteterna. Enkäten genomfördes 
av SKL i samarbete med Sveriges läkarförbund och har redovisats 
i rapporten Psykiaters arbetsliv och arbetssituation, publicerad i september 
2008. 283 
Enkäten besvarades av 1 147 personer, vilket motsvarade en svarsfrekvens 
på 52 procent. Bortfallet kan till viss del förklaras med att urvalet avsåg 
alla i åldersgruppen, utan hänsyn till sysselsättningsgrad, varför det finns en 
risk för att pensionerade läkare kan ha uppfattat enkäten som främst riktad 
till yrkesaktiva kolleger. Resultaten visar bland annat följande. 
En av fyra trivs inte med sin arbetssituationMer än en av åtta trivs dåligt med sin arbetssituation. En av fyra svarar att 
de inte ens trivs ganska bra. (Det betyder att tre av fyra trivs bra eller ganska 
bra.) Bland dem som inte trivs är de anställda inom kommuner och landsting 
överrepresenterade. 
Arbete i psykiatriska öppenvårdsteam var förknippat med mindre trivsel 
för de svarande läkarna. De flesta som arbetar i öppenvårdsteam skulle vilja 
ha fler specialist- och ST-läkare i teamet. Specialistläkare och ST-läkare utgör 
i dag i genomsnitt 15 procent av arbetsstyrkan i ett öppenvårdsteam.284 
En av de viktigaste faktorerna för trivseln verkar vara mängden kliniskt 
arbete inom psykiatri. Kliniskt arbete definierades som patientarbete inklusive 
patientnära administration. Mer än var tredje svarande skulle vilja att 
denna andel av arbetstiden minskade. I stället vill man öka tiden för utredning/
utveckling, forskning, handledning och undervisning. 
283 SKL och Sveriges Läkarförbund (2008) Psykiaters arbetsliv och arbetssituation. Enkätstudie. 
284 Övriga yrkesgrupper framgår av en tabell i kapitel 6 i denna rapport (tabell 6.1).

Deltidsarbete är vanligt och ökande – 
men pensionsåldern hög 
Deltidsarbete är vanligt och förefaller öka. Var tredje kvinnlig psykiater och 
närmare var fjärde manlig svarade att man arbetar deltid. Vidare framgår 
att det var fler svarande som minskat än som ökat sin arbetstid det senaste 
året. De planerade förändringarna för framtiden går i samma riktning, det 
vill säga det var vid undersökningstidpunkten fler som avsåg att minska sin 
arbetstid än öka den. 
Ungefär hälften av de deltidsarbetande kunde tänka sig att utöka sin 
arbetstid om lönen var högre. Frågan om ledning/styrning var dock nästan 
lika viktig som lönen; drygt en tredjedel skulle kunna tänka sig att arbeta mer 
om det fanns bättre ledning/styrning. Bättre möjligheter till kompetensutveckling, 
mer välfungerande vårdprocesser och administrativ avlastning var 
andra faktorer som lyftes fram. 
Trots planerna på minskade arbetstider vill många arbeta kvar som 
psykiater efter 65 års ålder. Bara 36 procent svarade att de avsåg att gå i 
pension innan de fyllt 66 år. Den planerade pensionsåldern stiger ju äldre de 
tillfrågade är. I den äldsta åldersgruppen (55 år och äldre) vill nästan tre av 
tio fortsätta tills de är minst 68 år. 
Råd till en ung läkare 
En majoritet av de svarande skulle kunna tänka sig att rekommendera en 
ung läkare att bli psykiater, med motiveringen att arbetet upplevs som utmanande 
och innebär stora framtida möjligheter. Många betonar också att man 
får möjlighet att utvecklas, både som psykiater och människa. De som svarat 
att de inte skulle rekommendera en ung läkare att bli psykiater motiverade 
ofta detta med att arbetsbelastningen i verksamheten är för hög och att arbetet 
är psykiskt utmattande. 
Rapporten har av SKL skickats ut till landstingens personalchefer, senare 
även till verksamhetscheferna inom psykiatrin. Förhoppningen från SKL:s 
sida är att enkätresultaten ska ge underlag för diskussioner om förbättringar 
av arbetsförhållanden och arbetsklimat inom psykiatrin. 

8.6 Sammanfattande iakttagelserDe iakttagelser som redovisats i detta kapitel visar bland annat följande: 
• Den statliga dimensioneringen av grundläggande läkarutbildning har 
enligt Utbildningsdepartementet anpassats till landstingens (kortsiktigt 
motiverade) önskemål och tillgång på handledningsresurser. Dimensioneringen har också påverkats av statsfinansiella mål.
• De planeringsunderlag som presenterats av Högskoleverket respektive 
Socialstyrelsen har spelat en underordnad roll för regeringens beslut om 
dimensionering av läkarutbildningen.
• Antalet psykiatrer har ökat, samtidigt som det finns bestående rekryteringssvårigheter för denna grupp specialistläkare.
• Andelen utlandsutbildade läkare har ökat starkt sedan 1997. Bland 
nytillskottet av psykiatrer utgör de utlandsutbildade en hög andel (över 
50 procent år 2006). 
• Landstingen har flera olika roller för vården och läkarutbildningen som 
delvis står i konflikt med varandra. Landstingets behov av att utnyttja 
personalen i det löpande vårdarbetet kan vara svårt att förena med 
behovet av att ägna tid åt handledning av läkare som befinner sig under 
utbildning. 
• Socialstyrelsens Nationella planeringsstöd har en oklar roll. 
• Socialstyrelsen har inte haft något regeringsuppdrag att fungera som 
samlande kraft för landstingens planering av läkarutbildningen. 
Med anledning av dessa iakttagelser, och mot bakgrund av de fakta och 
sammanhang som redovisades i kapitel 6, konstaterar Riksrevisionen 
följande: 
• Det råder brist på psykiatrer i landet, en brist som varit känd länge men 
som inte har täckts. Det nuvarande dimensioneringssystemet har inte 
löst sin uppgift när det gäller att förse landet med psykiatrer. 
• Läkarbristen gäller inte bara psykiatrer utan även läkare inom andra 
specialiteter. Detta framgår av invandringen av färdigutbildade läkare, 
som delvis sker genom landstingens rekryteringar. 
Vidare konstaterar Riksrevisionen att utbildningarnas uppbyggnad, som beskrevs 
i kapitel 7, präglas av ett sammanvävt ansvar för läkarutbildningarna 
vilket försvårar överblick och ansvarstagande. Av kapitel 7 framgår också att 
regeringen i samband med tidigare reformer av läkarutbildningen har beto

nat betydelsen av att upprätthålla ett samband mellan utbildningsplanering 
och sjukvårdsplanering. 
En slutsats av genomgången i detta kapitel är att detta samband inte 
är väl omhändertaget i det nuvarande, mycket lösliga planeringssystemet. 
I stället har landstingen valt att täcka sina behov av underdimensionerade 
specialiteter med hjälp av läkare med utländsk utbildning.

9 Regionala styrningsproblem – 
tre exempelAnsvaret för utbildningen av psykiatrer är delat mellan staten och landstingen. 
Några huvuddrag i planeringen och styrningen av ST-tjänsterna i tre 
landsting beskrivs i det följande. Syftet är att komplettera den bild som getts 
i föregående kapitel. 
9.1 Stockholms läns landstingHur ST-utbildningen styrs i Stockholms läns landsting beskrivs i en nyligen 
publicerad granskningsrapport från landstingsrevisionen.285 Granskningen 
avsåg framför allt landstingets centrala nivå. En av de yrkesgrupper som 
specialstuderades var psykiatrer. 
I rapporten framhålls att landstinget har ett långsiktigt huvudmannaansvar 
för personalförsörjningen i länets samlade hälso- och sjukvård, det vill 
säga ett ansvar som sträcker sig längre än till den vård som drivs i landstingets 
egen regi. Skillnaden är särskilt viktig i Stockholms län där nära 30 
procent av vården drivs i privat regi. Inom primärvården är den privata andelen 
ännu högre (över 50 procent). Även när det gäller läkare med utländsk 
utbildning betonar revisorerna landstingets ansvar som sjukvårdshuvudman.
286 
Sjukvårdshuvudmannaansvaret utövas i Stockholms län främst av hälso- 
och sjukvårdsnämnden (HSN). HSN anger krav i vårdavtal och villkor för 
vårdgivare i aktuella vårdvalsmodeller, inklusive krav på kliniska utbildningsplatser 
samt platser för AT- och ST-läkare. 
För att involvera de externa vårdgivarna i den långsiktiga personalförsörjningen (inklusive AT- och ST-utbildning) behöver, enligt landstingsrevisorerna, samverkan utvecklas mellan landstingsstyrelsens förvaltning 
och HSN.
285 Styrning av läkar- och sjuksköterskeförsörjning i Stockholms län. (2009) Landstingsrevisionen i 
Stockholms läns landsting.
286 Informationen om planeringsproblemen i Stockholms läns landsting bygger på rapporter från 
landstingsrevisionen samt intervjuer med landstingsrevisorerna.

Planering och styrning av ST-utbildning i 
Stockholms läns landstingCentralt inom landstinget görs en uppskattning av landstingets samlade 
behov av ST-tjänster inom olika specialiteter. Enligt revisorerna saknas det 
dock en tydlig koppling mellan det beräknade behovet av olika specialiteter 
enligt den övergripande prognosen och det faktiska antalet ST-läkare som 
anställs inom olika verksamhetsområden. 
Ett skäl till att landstinget centralt inte kan styra och följa upp antalet 
ST-tjänster uppges vara att finansieringen av ST-tjänsterna i länet till större 
delen bekostas av verksamheterna. De styrmedel som finns är i huvudsak 
finansiering via landstingscentrala medel, men dessa täcker endast en liten 
del av kostnaden (20–30 procent) och har liten effekt som styrverktyg. Återstoden 
betalas av vårdgivarna. 
Det är i praktiken verksamhetscheferna som bedömer behovet av och 
anställer ST-läkare. Det är svårt att kombinera strikta (kortsiktiga) krav på 
sjukhus/sjukvårdsdirektörer att hålla budget med krav på att skapa och 
finansiera ST-tjänster inom (långsiktigt) betydelsefulla områden. Enligt revisorerna 
finns det en risk för att verksamhetscheferna prioriterar kortsiktiga 
behov av läkarresurser för att verksamheter ska kunna fungera, och därmed 
befäster en specialist- och bemanningsstruktur som inte överensstämmer 
med en för länet önskad utveckling. Revisorerna anser att landstinget bör 
utarbeta former som ger möjligheter att övergripande styra dimensionering 
och fördelning av ST-tjänster. 
En tidigare utredning om läkarnas specialiseringstjänstgöring ledde till 
att landstingsstyrelsen år 2005 gav landstingsdirektören i uppdrag att inrätta 
en styrgrupp för ST-utbildningar. Styrgruppen fullföljde dock inte sitt uppdrag 
och är numera avvecklad. 
Verksamhetscheferna har ett stort ansvar och dessutom flera delvis 
svårförenliga uppgifter när det gäller ST-läkarna. De anställer, ansvarar för 
utbildning och godkänner utbildningen genom att till Socialstyrelsen intyga 
att målen i målbeskrivningen är uppfyllda. Någon uppföljning av hur verksamhetscheferna 
utövar detta ansvar görs inte centralt i landstinget. 
Landstingsrevisorerna uppmärksammar även andra brister och framhåller 
behovet av uppföljning och kvalitetssäkring från landstingets sida bland 
annat vad gäller ST-utbildningen, men även vad gäller utlandsrekryterade 
läkares och sjuksköterskors integration i det svenska sjukvårdssystemet.
9.2 Uppsala läns landstingLandstingsrevisionen i Uppsala har framhållit att skärningspunkten mellan 
universitet och sjukvård är komplex och att ALF-medlen är ett område som 
särskilt skulle behöva granskas.287 
287 Upplysningarna om Uppsala läns landsting bygger på en besöksintervju med ordförande och 
kanslichef för landstingsrevisionen i Uppsala den 22 oktober 2008 samt skriftligt underlagsmaterial från landstingsrevisionen.

 Akademiska sjukhuset står för 65 procent av nettokostnaderna i landstinget. 
Denna starka koncentration är ett särdrag för Uppsala län. Primärvården 
har däremot en förhållandevis svag ställning. 
Uppsala är också starkt beroende av intäkter från andra län då 30 procent 
av vården vid Akademiska sjukhuset sker på uppdrag av andra landsting. 
Akademiska sjukhuset överskrider regelbundet sin budget med ca 100 
miljoner kronor per år. En förklaring till detta ansågs vara läkarnas stora 
inflytande över verksamheten och att det här fanns en konflikt mellan beslutad 
budget och kostnader som uppstår långt ut i systemet. Allmänt ansågs 
budgetstyrningen i landstinget fungera förhållandevis väl, med undantag för 
Akademiska sjukhuset. Svårigheterna ansågs höra samman med att Akademiska 
sjukhuset är ett universitetssjukhus, där personalens rörlighet är 
extra stor. ST-läkare ska också gå så kallade sidoutbildningar på 2–3 månader 
i andra specialiteter än den egna, vilket skapar planeringsproblem och en 
mångfald olika anställningsförhållanden. 
Psykiatrin har i Uppsala läns landsting varit problemfylld. I landstingets 
revisionsplan för 2008 ingick en förstudie om psykiatrin, men denna har inte 
genomförts. Skälet var att en granskning inte bedömdes bli meningsfull. Socialstyrelsen 
hann även lämna en skarpt formulerad tillsynsrapport. Därmed 
bortföll motiven för en granskning, då missförhållandena redan var kända. 
Från landstingsrevisorernas sida betonades även att det inom psykiatrin 
finns olika riktningar, något som ansågs bli särskilt tydligt i universitetsmiljö. 
I Uppsala finns en förhållandevis stor andel privatläkare som går på den 
nationella taxan. Många är psykiatrer som haft ett begränsat intresse av att 
ingå i den psykiatriska vårdstrukturen. Detta sågs som en ickestyrd del av 
sjukvården som blivit kvar. 
Läkarförsörjningen i Uppsala läns landstingPersonalförsörjningen behandlas olika för olika yrkeskategorier i landstinget. 
För ST-läkare ligger ansvaret långt ut i verksamheten. Fortbildningsansvaret 
ligger också på verksamhetsnivå. 
En granskning som gjordes av landstingsrevisionen i Uppsala hösten 
2007 visade att det inte fanns någon dokumenterad organisations- och 
ansvarfördelning på landstings- eller förvaltningsnivå inom Akademiska sjukhuset 
eller inom Lasarettet i Enköping för utbildningen av ST-läkare.288 Ansvaret 
för ST-utbildningen är från och med år 2003 decentraliserat till verksamheterna 
inom Akademiska sjukhuset och inom Lasarettet i Enköping. Det 
är varje enskilt verksamhetsområdes (före detta klinik) ansvar att bedöma 
det framtida behovet och finansieringen av läkare inom specialiteten. Enligt 
granskningen kunde detta innebära en risk för att antalet ST-tjänster begränsades 
av kortsiktiga ekonomiska hänsyn. 
288 Granskning av utbildning och personalförsörjning med avseende på ST-läkare. (2007) Landstingsrevisionen i Uppsala läns landsting.

Av granskningen framgick även att det var svårt att få uppgifter på förvaltningsnivå 
från Akademiska sjukhuset. I de flesta fall fanns inga sådana 
uppgifter om ST-utbildningen på denna nivå. Inom primärvården, som i 
Uppsala läns landsting är en särskild förvaltning, låg däremot planering och 
finansiering av ST-läkare på förvaltningsnivå. 
Vid vårt besök i oktober 2008 framförde intervjupersonerna att det var 
osannolikt att några åtgärder skulle komma att vidtas med anledning av den 
rapporterade, svaga planeringen av ST-utbildningen. Frågan bedömdes vara 
prioriterad från personalsidan men inte från verksamhetssidan.
9.3 Västerbottens läns landstingI Västerbotten, liksom i övriga Norrlandslän, finns stora rekryteringsproblem 
när det gäller allmänläkare och i än större utsträckning psykiatrer. 289 Enligt 
chefen för närsjukvården kan rekryteringssvårigheterna förklaras av flera omständigheter: 
den allmänna bristen på läkare, psykiatrins förhållandevis låga 
status samt den negativa mediebilden av den psykiatriska vården. 
Överbeläggningar i den slutna psykiatriska vården sågs som ett stort 
problem. Lokalbristen ansågs till och med vara ett större problem än läkarbristen. 
De svårast sjuka patienterna hade skickats till Sundsvall eftersom 
de inte klarade den överbelagda och stressiga miljön i Umeå. I Skellefteå har 
man nu en temporär lösning i form av paviljonger. Socialstyrelsens regionala 
tillsynsenhet i Umeå har vid upprepade tillfällen kritiserat heldygnsvården i 
både Umeå och Skellefteå på grund av överbeläggningar. 
Personalbristen i psykiatrin gäller inte bara läkare utan också specialistsjuksköterskor. 
Förklaringen här är att sjuksköterskor ofta väljer att avstå från 
specialistutbildning. Det råder också brist på mentalskötare, och många av 
dem som finns kommer att gå i pension de närmaste åren. Vidare saknas 
neuropsykologer. 
Ett samarbete finns mellan de fyra landstingen i Norra sjukvårdsregionen; 
gemensamma ST-utbildningar anordnas, liksom gemensam vidareutbildning 
för sjuksköterskor. Man har också utvecklat en samsyn som innebär 
att man är restriktiv med att anlita hyrläkare och försöker undvika konkurrerande 
lönehöjningar i landsting med närliggande vårdcentraler. Generellt är 
dock lönerna högre i inlandet än vid kusten. 
289 Upplysningarna om Västerbottens läns landsting bygger på besöksintervjuer som gjordes den 
6 november 2008 samt underlagsmaterial från landstingsrevisionen i Umeå m.m.

Läkarförsörjningen i VästerbottenLandstingets revisorer genomförde 2007 en granskning av landstingets 
läkarförsörjning och utbildning av specialistläkare.290 I en översikt konstaterade 
revisorerna att flera av de rekommendationer som lämnats vid en tidigare 
granskning nu hade genomförts. Vissa problem kvarstod dock när det 
gällde styrning och intern kontroll. Frågor om utbildning av specialistläkare 
hade svagt genomslag i basenheternas verksamhetsplaner. Det fanns också 
brister i landstingets uppföljning av frågor om läkarutbildningen, och det 
saknades en analys av AT- och ST-tjänstgöringens betydelse för landstingens 
möjligheter att rekrytera specialistläkare. 
Generellt gäller att ST-anställningar i Västerbotten genomförs efter ett 
ansökningsförfarande, vilket innebär att samtliga kliniker/basenheter äskar 
ST-tjänster, varefter landstingsledningen beslutar vilka som ska inrättas. 
Vid vårt besök i Umeå (hösten 2008) ansågs att stora framsteg hade 
gjorts i planeringen de senaste åren. En genomarbetad, långsiktig kompetensförsörjningsplan 
(10 år) hade för första gången tagits fram. Den hade 
publicerats hösten 2007 och var tänkt att uppdateras vartannat år. Modellen, 
som visar ett stort behov av AT- och ST-läkare, har skapat en utgångspunkt 
för diskussioner. En handlingsplan för AT och ST har också tagits fram. 
För Västerbotten är AT- och ST-tjänster mycket viktiga som rekryteringsbas 
för fortsatta anställningar. Externrekryteringen av läkare är liten i denna 
del av landet. Inom psykiatrin görs inga utlandsrekryteringar. Norra regionen291 
behöver vara mer än självförsörjande eftersom en del av de läkare 
som utbildas väljer att flytta söderut. Detta gör den egna planeringen särskilt 
viktig. 
Det är stora skillnader mellan olika delar av landet vad gäller AT och ST. 
Västerbotten anses ha oproportionerligt många AT- och ST-läkare i förhållande 
till sin storlek. 
Möjligheten till förlängd AT-tjänstgöring i psykiatri (från 3 till 6 månader) 
som nyligen beslutats av regeringen nämndes som ett bra sätt att öka de 
blivande läkarnas kunskaper och intresse för psykiatri. Läkarstudenternas val 
kan dock inte styras utan bara påverkas indirekt. 
”Läkarförsörjningen i landet har inte generellt varit så systematiskt 
planerad som man skulle kunna förvänta sig”, enligt en av de intervjuade i 
Västerbotten. ”Det finns glapp i systemet, det är uppenbart.” Numera finns 
dock en grupp personaldirektörer från olika landsting som, via SKL, samarbetar 
kring det man kallar ”solidarisk läkarförsörjning”. 
290 Granskningsrapport nr 02/2007 av Landstingsrevisionen inom Västerbottens läns landsting.
291 Norra sjukvårdsregionen omfattar halva landets yta och har omkring 900 000 invånare. Regionen 
består av de fyra Norrlandslänen, dvs. Norrbottens, Västerbottens, Jämtlands och Västernorrlands län. 

9.4 Sammanfattande intryck från de tre landstingenIntrycket från de tre landstingen är att det i stor utsträckning saknas långsiktig 
styrning av antalet ST-tjänster inom olika specialiteter. I Stockholms läns 
lansting beror detta inte på brist på planering utan snarare på att landstingsledningen 
inte har skaffat sig de styrningsverktyg som behövs för att planerna 
ska kunna förverkligas. 
I både Uppsala och Stockholms läns landsting utgår man i praktiken 
från initiativ från lokal verksamhetsnivå för att utbilda och träna ST-läkare. 
Det finns då inga garantier för att utvecklingen av antalet specialistutbildade 
läkare stämmer med landstingens (eventuella) långsiktiga vårdpolitiska 
prioriteringar. I stället kommer ST-dimensioneringen de facto att anpassa sig 
efter historiska mönster och verksamheternas och professionernas önskemål. 
Avsaknaden av vårdpolitiskt motiverad styrning innebär att styrningen 
överlämnas till andra krafter. 
I Västerbotten har man dock på senare år sökt utveckla en mer långsiktig 
planering och styrning. Det kan ses mot bakgrund av att man i Norrland är 
särskilt starkt beroende av egen utbildning och träning av blivande läkare 
för att trygga sin tillgång på läkare, eftersom det är svårt att externrekrytera 
i denna del av landet. Som kontrast kan nämnas att Uppsala/Örebro och 
Stockholm är de sjukvårdsregioner som har högst andel utlandsutbildade 
läkare. 292 
292 Socialstyrelsen (2009) Årsrapport NPS 2009, s. 35.

10 Det offentliga åtagandet för vården av 
psykiskt sjukaI detta kapitel beskrivs det offentliga åtagandet för psykiatrin från flera 
utgångspunkter. Syftet är att beskriva regleringen och de olika aktörernas 
åligganden. Några samhällsaspekter på psykiatrin redovisas i ett avslutande 
avsnitt. 
Åtagandet kan beskrivas på flera sättVården av psykiskt sjuka är en del av hälso- och sjukvården, och den allmänna 
regleringen av hälso- och sjukvården gäller därför även för psykiatrin. 
De så kallade tvångslagarna är dock speciella för psykiatrin. Lagstiftningen 
beskrivs i avsnitt 10.1. 
Det offentliga åtagandet för psykiatrin kan dessutom förstås utifrån 
vårdens organisering och ansvarsfördelning. Organiseringen beskrivs delvis i 
kapitel 3, medan ansvarsfördelningen tas upp i detta kapitel (avsnitt 10.2 och 
10.3). 
Det offentliga åtagandet visar sig också i hur utbildningar inom den psykiatriska 
vården organiserats samt i den offentliga finansieringen av psykiatrisk 
forskning och utvecklingsarbete. Vikten av att dessa utbildningar håller 
hög kvalitet framgår av att de är skyddade av lagar och andra föreskrifter. En 
närmare beskrivning av dessa förhållanden finns i kapitel 7. 
Staten har särskilda handlingsmöjligheterDet offentliga åtagandet för psykiatrin är inte statiskt och kan inte enbart beskrivas 
utifrån den nuvarande ansvars- och arbetsfördelningen. Det statliga 
åtagandet framgår också av de reformer och andra åtgärder som riksdag och 
regering kan vidta. Sådana reformer kan vara inriktade på att ändra innebörden 
och organiseringen i det offentliga åtagandet. Statliga åtgärder kan 
också syfta till krishantering och har då en mer tillfällig karaktär.

10.1 Lagstiftningen 
Hälso- och sjukvårdslagen skiljer inte mellan 
psykiatrisk och somatisk vårdSom medicinsk specialitet regleras psykiatrin genom de lagar som gäller 
för hälso- och sjukvården och för hälso- och sjukvårdens personal. De mest 
framträdande lagarna är här hälso- och sjukvårdslagen (1982:763)(HSL)293 
och lagen (1998:531) om yrkesverksamhet på hälso- och sjukvårdens område 
(LYHS).294 De olika medicinska specialiteterna inom läkaryrket – som psykiater 
– nämns inte i dessa lagar. I lagstiftningen nämns psykiatrin bara i samband 
med den psykiatriska tvångsvården som är reglerad i särskilda lagar (se 
nedan). HSL i övrigt gör ingen skillnad mellan psykiatrisk och somatisk vård. 
Hälso- och sjukvård betyder här i första hand ”åtgärder för att medicinskt 
förebygga, utreda och behandla sjukdomar och skador”. 
HSL och LYHS är ramlagar som anger skyldigheterBestämmelserna om vårdens inriktning och kvalitet är i dessa lagar kortfattad. 
Formuleringarna kan beskrivas som allmänna och är företrädesvis 
av ”ramlagskaraktär”. Den närmare innebörden klargörs delvis genom de 
författningar som ges ut av Socialstyrelsen.295 HSL riktar sig till hälso- och 
sjukvården och LYHS till vårdpersonalen och handlar bland annat om vårdgivarnas 
respektive personalens skyldigheter. HSL innehåller huvudsakligen 
lagrum som är riktade mot sjukvårdshuvudmännen och medför därmed 
omfattande skyldigheter för landstingen. 
Trots karaktären av ramlagar kan HSL och LYHS även ses som viktiga 
statliga utfästelser. Riksdagen och regeringen har i dessa lagar markerat 
betydelsen av att vården och vårdpersonalen uppfyller högt ställda krav. 
Kraven på vården enligt HSL och LYHSI HSL står att målet för hälso- och sjukvården är ”en god hälsa och en vård 
på lika villkor för hela befolkningen.” Mindre välkänd men mer uppfordrande 
är fortsättningen på samma paragraf, enligt vilken vården ska bedrivas så att 
den uppfyller kraven på god vård. Innebörden av detta preciseras på följande 
sätt: 
293 Förarbeten till HSL finns i prop. 1981/82:97, SoU 1981/82:51, rskr. 1981/82:381.294 Förarbeten till LYHS finns i prop. 1997/98:109, bet. 1997/98:SoU22, rskr. 1997/98:790.295 Esping (1994).

2 a § HSL:
Hälso- och sjukvården skall bedrivas så att den uppfyller kraven på en god vård. Detta 
innebär att den skall särskilt 
1. vara av god kvalitet med en god hygienisk standard och tillgodose patientens behov 
av trygghet i vården och behandlingen,
2. vara lätt tillgänglig,
3. bygga på respekt för patientens självbestämmande och integritet, 
4. främja goda kontakter mellan patienten och hälso- och sjukvårdspersonalen, 
5. tillgodose patientens behov av kontinuitet och säkerhet i vården. 
Vården och behandlingen skall så långt det vara möjligt utformas och genomföras i 
samråd med patienten. Olika insatser för patienten skall samordnas på ett ändamålsenligt 
sätt. 
Varje patient som vänder sig till hälso- och sjukvården skall, om det inte är uppenbart 
obehövligt, snarast ges en bedömning av sitt hälsotillstånd. 296

I LYHS finns kravet på att vården ska bedrivas utifrån ”vetenskap och beprövad 
erfarenhet”.297 Den närmare innebörden i detta krav är dock svår att 
fastställa. En juridisk tolkning av begreppet ”vetenskap” är att det närmast 
syftar på ”vad kollektivet eller snarare vad vissa ledande företrädare inom 
olika discipliner vid en viss tid och på en viss ort anser vara vetenskap.”298 
Just kravet på vetenskap och beprövad erfarenhet har visat sig vara problemfyllt 
när det gäller psykiatrin, bland annat därför att denna specialitet präglats 
av olika vetenskapliga ideal och synsätt.299 Men det bör också nämnas att 
kravet är komplicerat även inom den somatiska vården. 
Enligt HSL ska varje landsting erbjuda en god hälso- och sjukvård åt de 
som är bosatta inom landstinget.300 Hälso- och sjukvården är ett landstingsansvar 
och vården omfattas därmed av den kommunala självstyrelsen.301 
Även delar av läkarutbildningen är landstingens ansvar (se kapitel 7). 
Kraven på yrkesutövarnaI LYHS anges regler för behörighet och legitimation inom vården bland annat 
för yrken som läkare, psykolog, psykoterapeut och sjuksköterska.302 Där 
anges också att läkare har ensamrätt till yrket.303 Här finns även regler för 
skyddad yrkestitel som hindrar obehöriga att använda yrkestiteln eller en titel 
som är snarlik.
296 2 a § hälso- och sjukvårdslagen (1982:763).
297 2 kap. 1 § lagen (1998:531) om yrkesverksamhet på hälso- och sjukvårdens område. För en 
kommentar till lagen, se Johnsson (2002).
298 Johnsson (2002) s. 33. 
299 Socialstyrelsen har utfärdat föreskrifter om ledningssystem för kvalitet och patientsäkerhet i 
hälso- och sjukvården: SOSFS 2005:12.300 Vad som här sägs om landstingen gäller även regionerna Västra Götaland och Skåne samt 
Gotland. Landstingen – även kallade landstingskommuner – är i konstitutionell mening 
kommuner.
301 I de förarbeten till HSL som utarbetades vid början av 1980-talet markerades betydelsen av att 
detta självstyre inte inskränktes. Det framhölls särskilt att den statliga tillsynen skulle vara stödjande, inte kontrollerande. Se RiR 2007:23, s. 24.302 3 kap. lagen (1998:531) om yrkesverksamhet på hälso- och sjukvårdens område. 21 yrken eller 
yrkestitlar omfattas av bestämmelserna om legitimation. 
303 3 kap. 4 § lagen (1998:531) om yrkesverksamhet på hälso- och sjukvårdens område.

Genom att ställa särskilda krav på yrken och individer inom vården har 
staten markerat betydelsen av att verksamheten bedrivs under reglerade och 
säkra former. Genom legitimationsförfarandet kan staten ses som en garant 
för att vården och vårdpersonalen håller en hög kvalitet. LYHS (4 kap.) innehåller 
även ett uttryckligt förbud för den som ej tillhör hälso- och sjukvårdspersonalen 
att behandla vissa typer av sjukdomar. Bland dessa ingår dock 
inte psykiska sjukdomar.304 
I LYHS finns allmänna regler för läkares innehav av specialistkompetens. 
I förordningen (1998:1513) om yrkesverksamhet på hälso- och sjukvårdens 
område förtydligas dessa krav. Där anges att psykiatrin har två basspecialiteter 
(”psykiatri” och ”barn- och ungdomspsykiatri”) samt en grenspecialitet 
(”rättspsykiatri”) som faller under psykiatrin. Denna indelning ersatte den 
tidigare indelningen av psykiatri i specialiteterna allmänpsykiatri, rättspsykiatri 
och barn- och ungdomspsykiatri. 
Här kan också nämnas att i LYHS finns regler – kända som Lex Maria – 
om hur misstag och missgrepp inom vården ska hanteras, exempelvis regler 
om anmälningsskyldighet och återkallande av legitimation.305 
Tvångslagarna LPT och LRVI lagen (1991:1128) om psykiatrisk tvångsvård (LPT) regleras vård som innebär 
frihetsberövande och annat tvång (tvångsvård). Regler om tvång finns 
även i lagen (1991:1129) om rättspsykiatrisk vård (LRV).306 Båda lagarna har 
nyligen ändrats genom införandet av en ny vårdform, så kallad öppen psykiatrisk 
tvångsvård respektive öppen rättspsykiatrisk vård som ska användas i 
stället för långa permissioner. 307 Lagändringarna började gälla den 1 september 
2008. 
Mer detaljerade regler beslutas av SocialstyrelsenEn mer detaljerad reglering av hälso- och sjukvården och psykiatrin finns 
i Socialstyrelsens författningssamling (SOSFS) som består av (bindande) 
föreskrifter och (vägledande) råd. Här regleras inte bara formerna för vården 
utan även sådant som läkarutbildningens AT- och ST-tjänstgöring samt olika 
yrkesgruppers ansökan om legitimation.
304 Detta har kritiserats i motion 2006/07:So 235 Översyn av ”kvacksalverilagen” av Barbro 
Westerholm. Frågan har återkommit i en artikel av två riksdagsledamöter (Finn Bengtsson & 
Barbro Westerholm, bägge läkare) under rubriken ”Skydda även psykiskt sjuka mot kvacksalvare” 
i Dagens Medicin 2008-01-23.305 Närmare bestämmelser finns i Socialstyrelsens föreskrifter och allmänna råd (SOSFS 2005:28) om 
anmälningsskyldighet enligt Lex Maria.
306 För en allmän översikt av regleringen, se Rättsmedicinalverkets hemsida, www.rmv.se.
307 Prop. 2007/08:70, bet. 2007/08:SoU15, rskr. 2007/08:178. 

10.2 Myndigheterna och professionerna 
Det statliga åtagandet för psykiatrin markeras genom de statliga myndigheter 
som är verksamma inom hälso- och sjukvården. Den viktigaste är Socialstyrelsen; 
de övriga framgår av rutan på nästa sida. 
SocialstyrelsenDen dominerande statliga förvaltningsmyndigheten inom hälso- och sjukvården 
och annan medicinsk verksamhet är Socialstyrelsen. Myndigheten har 
en omfattande verksamhet och ett stort antal uppgifter.308 Allmänt ska Socialstyrelsen 
verka för god hälsa och social välfärd samt omsorg och vård av hög 
kvalitet på lika villkor för hela befolkningen.309 Till Socialstyrelsens uppgifter 
hör bland annat attvaka över verksamheterna vad gäller kvalitet och säkerhet samt den 
enskildes rättigheter 
- svara för kunskapsutveckling och kunskapsförmedling 
- samordna de statliga insatserna inom socialtjänst och hälso- och sjuk 
vård när det gäller barn och ungdom 
- följa, analysera och rapportera om hälsoutvecklingen i landet 
- följa forsknings- och utvecklingsarbete av särskild betydelse inom sitt 
ansvarsområde och verka för att sådant arbete kommer till stånd 
- delta i internationellt samarbete inom sitt ansvarsområde. 
Socialstyrelsen har också rapporteringsskyldighet till regeringen när det 
gäller myndighetens verksamhetsområden.310 
308 Vid utgången av 2006 var 730 personer anställda vid Socialstyrelsen, varav 125 vid de regionala 
tillsynsenheterna. www.socialstyrelsen.se.
309 1 § förordningen (2007:1202) med instruktion för Socialstyrelsen.
310 3 § förordningen (2007:1202) med instruktion för Socialstyrelsen.

Statliga myndigheter av betydelse för vården av psykiskt sjuka
Socialstyrelsenär den dominerande myndigheten på området hälso- och 
sjukvård och socialvård (se ovan).
Rättsmedicinalverket(RMV)
har ansvar för rättspsykiatrisk verksamhet311 och ska särskilt 
svara för rättspsykiatriska undersökningar i brottmål, 
utvecklingsarbete och stöd åt forskning och utredningar om 
risk för återfall i brottslighet vid omvandling av fängelse på 
livstid.312 
Försäkringskassanbeslutar om och utbetalar sjukpenning till personer som är 
sjukskrivna till följd av psykisk ohälsa, liksom för beslut om 
och utbetalningar av sjuk- och aktivitetsersättning. Personer 
med psykiska diagnoser svarar för en mycket stor andel av 
dem som erhåller sådant kontantstöd (se avsnitt 3.3). 
Statens beredning för 
medicinsk utvärdering 
(SBU) 313har till uppgift att utvärdera olika metoder i vården ur ett 
samlat medicinskt, ekonomiskt, etiskt och socialt perspektiv, 
sammanställa utvärderingarna på ett enkelt och lättfattligt 
sätt och sprida dem så att vårdgivare och andra berörda kan 
tillägna sig dem.314 SBU har gett ut flera rapporter som rör 
behandling av psykiska sjukdomar.
Hälso- och sjukvårdens 
ansvarsnämnd (HSAN)
är en statlig förvaltningsmyndighet som bedriver verksamhet 
under domstolsliknande former.315 HSAN:s uppgift är att 
pröva frågor om disciplinpåföljd samt vissa behörighetsfrågor 
för hälso- och sjukvårdspersonal.316 Ett förslag om ändrade 
uppgifter för myndigheten och en ändrad lagstiftning 
lämnades i december 2008 till socialministern av Patientsäkerhetsutredningen. 
317Folkhälsoinstitutet (FHI)ska främja hälsa och förebygga sjukdomar och skador. 
Särskilt ska myndigheten fästa vikt vid grupper som är 
utsatta för de största hälsoriskerna. Verksamheten ska vila 
på vetenskaplig grund. FHI ska analysera hur folkhälsan 
utvecklas samt förse regeringen med information och 
beslutsunderlag.318 Folkhälsoenkäten 2007 innehåller bland 
annat uppgifter om psykisk hälsa.319Högskoleverket (HSV)har bland annat till uppgift att granska kvaliteten i den högre 
utbildningen. Högskoleverkets beslut om examensrätt har 
direkt betydelse för utbudet av medicinska utbildningar i 
landet.

311 1 § förordningen (2007:976) med instruktion för Rättsmedicinalverket. 
312 Inom verket finns två avdelningar som ansvarar för rättspsykiatriska undersökningar, i Stockholm 
och Göteborg. En mindre del av de rättspsykiatriska undersökningarna utförs på RMV:s uppdrag 
vid landstingsdrivna psykiatriska kliniker i Malmö och Umeå. Totalt arbetar omkring 355 personer 
inom RMV, varav 150 inom rättspsykiatrin. www.rmv.se.
313 www.sbu.se. Statens beredning för medicinsk utvärdering (SBU) har numera bytt namn till Kunskapscentrum för medicinsk utvärdering. Förkortningen SBU har dock behållits. 
314 1 § förordning (2007:1233) med instruktion för Statens beredning för medicinsk utvärdering.
315 Förordning (2007:1019) med instruktion för Hälso- och sjukvårdens ansvarsnämnd. 
316 Frågor som rör disciplinpåföljd – erinran och varningar – kan beslutas efter anmälan av patient er 
och i vissa fall närstående. För beslut i behörighetsfrågor, som kan leda till återkallelse av legitimation (s.k. delegitimering), krävs anmälan från Socialstyrelsen eller en anmälan från den som 
saken gäller. För en närmare redogörelse för HSAN:s verksamhet, se RiR 2007:23 och SOU 
2008:117.317 SOU 2008:117.318 1 och 2 §§ förordningen (2007:1214) med instruktion för Statens folkhälsoinstitut. Närmare 
upplysningar finns på Folkhälsoinstitutets hemsida www.fhi.se319 Folkhälsoinstitutet har också 2008 publicerat boken Är depression en klassfråga?.

Det finns också flera forskningsråd och stiftelser som har betydelse för forskningsfinansiering 
och som därmed kan påverka kunskaps- och normbildningen 
inom vården. Även tillgången på läkemedel är statligt reglerad genom 
Läkemedelsverket och Läkemedelsförmånsnämnden. Man kan också nämna 
Statens medicinsketiska råd (SMER), som är ett parlamentariskt sammansatt, 
rådgivande organ till regeringen. Dess uppgift är bland annat att vara 
”brobyggare” mellan forskare och beslutsfattare. 
Professionerna står nära de statliga myndigheterna 
De statliga myndigheterna kan huvudsakligen sägas utöva statliga kärnfunktioner 
som kunskapsutveckling och tillsyn. Därmed kommer myndigheterna 
att stå professionerna nära. De professionella organisationerna har stor 
betydelse när det gäller frågor som normering, utbildning, kvalitetsutveckling 
och tillsyn. Ibland sammanfaller dessa verksamheter med statlig verksamhet, 
ibland kompletterar eller ersätter de den. De påverkar därmed förutsättningarna 
för det offentliga åtagandet för psykiatrin. 
Professionerna är också bärare av en kunskap som inte bara är nationell. 
Staten har genom myndigheterna skapat kanaler för den medicinska kunskapsbildningen 
som i hög grad ska vara politiskt oberoende och följa den 
nationella och internationella kunskapsbildningen. Hanteringen av frågor 
som rör medicinsk kunskap skiljer sig markant från hanteringen av frågor 
som rör vårdens ekonomi och organisation. I det senare fallet kan politiker 
och förvaltningstjänstemän utan medicinsk kompetens ha ett helt dominerande 
inflytande, trots att administrativa beslut givetvis kan få konsekvenser 
för vårdens bedrivande. 
De organisationer som har störst betydelse är följande. 
• Sveriges Läkarförbund och Svenska Läkaresällskapet har delvis överlappande verksamheter. Läkarförbundet är läkarnas fackförbund och 
arbetar med att värna medlemmarnas fackliga och yrkesmässiga intressen samt med att påverka hälso- och sjukvårdens utveckling. Förbundet 
består bland annat av 50 specialitetsföreningar. Läkaresällskapets verksamhet har sin tyngdpunkt i medicinsktvetenskapliga frågor och debatt om medicinsk utbildning, forskning, etik, prioriteringar och kvalitet. 
Sällskapet anordnar symposier och konferenser, fördelar stipendier med 
mera. I sällskapet ingår 66 vetenskapliga sektioner. Bland dessa kan 
nämnas Svenska föreningen för barn- och ungdomspsykiatri, Svenska 
Rättspsykiatriska Föreningen och Svenska Psykiatriska Föreningen. – 
Inför sitt 200-årsjubileum år 2008 fick Läkaresällskapet en donation på 
3 miljoner kronor från Sveriges Kommuner och Landsting för en nationell föreläsningsturné för att öka intresset för psykiatri som medicinsk 
specialitet. Föreläsningarna riktades till läkarstuderande och AT-läkare. 
Programmet hade utarbetats av unga ST-läkare inom psykiatrins specialiteter. Föreläsningsserien fick namnet Psykiatrins ansikten vilket bland 

annat syftade på att psykiatrin både har naturvetenskapliga och humanistiska inslag.320• Svenska Psykiatriska Föreningen (SPF) är en specialistförening inom 
Läkarförbundet och en sektion inom Svenska Läkaresällskapet. På uppdrag av Socialstyrelsen har SPF tagit fram Kliniska riktlinjer för flera 
psykiska sjukdomsgrupper. SPF:s utbildningsutskott har arbetat med 
målbeskrivningen för specialiseringstjänstgöringen och har ansvar för 
SPUR-verksamheten (se nedan). 
• Institutet för professionell utveckling av läkare i Sverige (IPULS) ägs av de 
två förstnämnda organisationerna tillsammans med Sveriges Kommuner 
och Landsting (SKL). IPULS har till uppgift att kvalitetsgranska utbudet 
av vidare- och fortbildningskurser för läkare.
• Stiftelsen för utbildningskvalitet (SPUR) ägs av Sveriges Läkarförbund och 
Svenska Läkaresällskapet. Sedan 1993 anordnar SPUR inspektioner för 
att kartlägga AT- och ST-utbildningars struktur och process på respektive 
klinik, vårdcentral eller annan enhet. SPUR-stiftelsen är inte vinstdrivande och står under länsstyrelsens kontroll. 
• Det Nationella rådet för specialiseringstjänstgöring (ST-rådet) är rådgivande 
till Socialstyrelsen och stödjer även landstingen att uppnå hög kvalitet i 
ST, främja utbildning av handledare, följa upp kvaliteten på ST samt 
utarbeta kriterier för utbildande enheters bredd och inriktning i ST m.m. 
• Svensk sjuksköterskeförening (SSF) bedriver verksamhet som rör omvårdnadsvetenskapen, sjuksköterskans professionella utveckling och utvecklingen av sjuksköterskeutbildningens kvalitet inom såväl grundsom 
forskarutbildningen. 
10.3 Landstingen, kommunerna och SKLDet finns 21 sjukvårdshuvudmän i landet, varav 18 har den formella benämningen 
landsting. Regionerna Skåne och Västra Götaland samt Gotlands 
kommun har samma ansvar som landstingen, men har därutöver andra uppgifter. 
I denna rapport används ordet ”landsting” som gemensam benämning 
för dessa organ. 
Formerna för statens styrning av den kommunala verksamheten har 
sedan kommunindelningsreformen (1974) utvecklats mot ett ökat inslag av 
ramlagstiftning, minskad organisatorisk styrning, ändrad roll för de statliga 
myndigheterna och en ökad schablonisering av statens ekonomiska stöd 
till kommunsektorn. Motiven har bland annat varit att öka den kommunala 
handlingsfriheten och förbättra förutsättningarna för en samordnad och 
effektivare kommunal verksamhet.321 Kommunernas ändrade ställning har 
också kodifierats i regeringsformen. 
320 www.psykiatrinsansikten.se. En slutrapport publicerades 2009.321 Prop. 1981/82:97 s. 101.

Kommunernas uppgifter och befogenheter ska enligt regeringsformen 
meddelas i lag vilket kräver riksdagens medverkan.322 Varken regeringen eller 
statliga myndigheter kan utfärda föreskrifter riktade mot kommuner och 
landsting utan att ha ett direkt lagstöd. Det kommunala självstyrets omfattning 
bestäms därmed av de lagar som stiftas av riksdagen, både den speciallagstiftning 
som beskrivits ovan och kommunallagen. 
Kommunallagen ställer krav på kommunernas ekonomiKommunerna – både primärkommuner och landsting – är enligt kommunallagen 
skyldiga att ”ha en god ekonomisk hushållning i sin verksamhet och i 
sådan verksamhet som bedrivs genom andra juridiska personer”.323 Vad god 
ekonomisk hushållning innebär är inte exakt klargjort, men följande tre krav 
anses väsentliga: kommunerna ska ha ett väl fungerande planerings- och 
uppföljningssystem, en ekonomi i balans samt en strategi för hur eventuella 
problem kan åtgärdas. Några sanktioner finns inte mot den kommun som 
bryter mot regeln om god ekonomisk hushållning. Tanken är att ansvar ska 
utkrävas inom det politiska systemet i den kommun som inte sköter sin 
ekonomi i enlighet med lagens anda. 324 
Landsting och kommuner är skyldiga att följa de lagar som gäller dem, 
men om de underlåter sina skyldigheter saknas ofta sanktioner. Snarare är 
det så att lagstiftaren har tagit för givet att offentliga organ ska följa lagen. 
På hälso- och sjukvårdens område finns dock sanktionsmöjligheter i LYHS, 
främst vad gäller personalen i hälso- och sjukvården. 325 I samma lag finns 
bestämmelser om åtgärder som Socialstyrelsen kan rikta mot vårdgivare. 326 
Härtill kommer att alla kommunala beslut kan överprövas av förvaltningsdomstol 
genom så kallad laglighetsprövning. 327 Härutöver har Arbetsmiljöverket 
möjligheter att tillgripa sanktioner mot vårdgivare i deras egenskap 
av arbetsgivare, men motivet är i så fall brister i arbetsmiljön snarare än i 
vården av patienter. 
Organisatorisk frihet och generella statsbidragKommuner och landsting har en stor frihet att själva besluta om sin inre 
organisation. Den organisatoriska friheten har vissa praktiska konsekvenser 
322 8 kap. 5 § RF.
323 8 kap. 1 § kommunallagen (1991:900).
324 Se RiR 2007:16.325 6 kap. 18–19 §§ lagen (1998:531) om yrkesverksamhet på hälso- och sjukvårdens område reglerar 
Socialstyrelsens skyldighet att under vissa förutsättningar göra anmälan dels till Hälso- och sjukvårdens ansvarsnämnd, dels till åtal. 
326 6 kap. 12–17 §§ lagen (1998:531) om yrkesverksamhet på hälso- och sjukvårdens område handlar 
om åtgärder som Socialstyrelsen kan vidta mot vårdgivare. 
327 För enskilda finns möjligheter att överklaga beslut och få sitt ärende prövat av domstol i de så 
kallade rättighetslagarna. De främsta exemplen på denna typ av lagstiftning är lagen (1993:387) 
om stöd och service åt vissa funktionshindrade (LSS) samt vissa delar av Socialtjänstlagen 
(2001:453). Båda dessa lagar gäller primärkommunerna. Se RiR 2007:1.

för bland annat Socialstyrelsen och SKL i deras kontakter med landsting och 
kommuner. De mångskiftande organisationsformerna kan göra nödvändiga 
kontakter svårare att nå och upprätthålla. 
Tendensen mot ökat utrymme för den kommunala självstyrelsen markerades 
också genom övergången från specialdestinerade till generella statsbidrag 
som ägde rum i början av 1990-talet, och utvecklandet av nya kommunala 
utjämningssystem. Även om nya riktade bidrag har tillkommit sedan 
dess är skillnaden stor jämfört med läget under 1980-talet. 
Intresseorganisationen SKL – Sveriges kommuner och 
landstingGemensamma intresseorganisationer för kommuner och landsting har 
funnits länge. För primärkommunerna hade Svenska Kommunförbundet tidigare 
denna roll och för landstingen Landstingsförbundet. En sammanslagning 
mellan de två förbunden ägde rum år 2007. SKL, som den vedertagna 
förkortningen lyder, är både arbetsgivarorganisation och intresseorganisation 
för alla kommuner och landsting. 
Enligt stadgarna ska SKL verka på medlemmarnas uppdrag och med 
utgångspunkt i den lokala och regionala demokratin. Huvuduppgiften är att 
utveckla den kommunala självstyrelsen med stort handlingsutrymme och 
stark medborgerlig förankring. SKL är en politiskt styrd organisation; det är 
politikerna i landstings- och kommunfullmäktige som utser ledamöter till 
SKL:s kongress.328 Politiskt är SKL en viktig aktör med stort inflytande. 
10.4 Samhällsaspekter på vården av psykiskt sjukaVården av psykiskt sjuka har stor betydelse i samhället. Flera principiella 
argument är värda att nämna. Samhällsaspekterna kan ses som grundläggande 
motiv till det statliga åtagandet för psykiatrin. 
Försäkringsargument, solidaritet och skyddsaspekterPsykisk sjukdom liknar andra slag av sjukdom i det att man inte från början 
vet vem eller vilka som kommer att drabbas. Något slag av försäkringsarrangemang 
behövs därför, antingen det är privat eller offentligt. Att bistå 
dem som är sjuka och svaga är också ett grundläggande krav i ett humant 
samhälle. Solidaritet bör även visas med dem som är anhöriga eller närstående 
till psykiskt sjuka. Belastningen på dem kan bli mycket stor.329 
Medborgarna har också ett behov av skydd mot de personer som till 
följd av psykisk sjukdom agerar på ett sätt som är farligt eller skapar risker 
328 www.skl.se.
329 Moberg (2005). 

för dem själva och andra. En psykiskt störd person kan även fatta okloka 
beslut som innebär att hans eller hennes privatekonomi slås sönder, något 
som också kan skada de närstående. 
Behovet av skydd mot effekterna av psykiska störningar kan tillgodoses 
i olika grad och på olika sätt. Ett begränsat skydd kan förefalla humant eftersom 
det är mindre integritetskränkande gentemot de sjuka, men det innebär 
också risker. Särskilt barn till psykiskt sjuka, eller andra närstående, kan få 
svårt att få en rimlig tillvaro om samhället inte tillgodoser skyddsaspekterna 
i tillräcklig grad. Även den sjuka personen själv kan fara illa om samhället 
inte ingriper i tid. I vissa fall blir följderna av att inte ingripa katastrofala. 
Självmord är en möjlig konsekvens. I ett antal uppmärksammade fall har 
det också inträffat att psykiskt störda personer som självmant sökt sig till 
psykiatrin inte har tagits emot där och då reagerat med våldshandlingar som 
drabbat utomstående personer. 
Samhällsekonomiska argument 
Det finns flera samhällsekonomiska argument som talar för att vården och 
omsorgen om personer med psykiska störningar bör vara tillräckligt omfattande 
och välordnad samt hålla tillräckligt hög kvalitet. Obehandlad depression, 
ångest och andra tillstånd leder till sänkt livskvalitet och försämrad 
arbetsförmåga såväl för den direkt drabbade som för de närstående. Det 
finns effektiva behandlingar (samtalsterapi och/eller läkemedel) som hjälper 
mot dessa tillstånd. Enligt en engelsk undersökning finns stora samhällsekonomiska 
vinster att hämta genom utbyggd psykologhjälp inom den offentliga 
vården.330 
Personer med allvarliga psykiska sjukdomar eller funktionshinder som 
inte får tillräcklig vård och stöd från samhället måste i stället tas om hand 
av sina familjer, i den mån någon familj finns kvar. Den närstående kan då 
tvingas sluta sitt arbete eftersom den sjuke inte kan lämnas ensam. 
Personer med psykiska störningar som inte får adekvat hjälp kan också 
självmedicinera med hjälp av alkohol och andra droger.331 Missbruk leder ofta 
till kriminalitet som i sin tur för med sig stora kostnader som får bäras av 
brottsoffren och de rättsvårdande myndigheterna. 
Motargument och avvägningsproblemDet finns givetvis fler synpunkter på dessa frågor än de som ovan redovisats. 
Viktiga motargument kan handla om avigsidorna med medikalisering 
av nästintill normala tillstånd samt om riskerna för felbehandling. Det finns 
också avvägningsproblem som kan värderas på olika sätt. 
330 The Depression Report. London School of Economics, 2005. 
331 Hela tre fjärdedelar av de patienter som tvångsvårdas enligt LPT eller LRV hade ett känt missbruk 
eller hade haft ett missbruk, enligt Socialstyrelsens inventering i maj 2008. Socialstyrelsen (2008) 
Tvångsvården 2008.

En förutsättning för att det ska vara meningsfullt att erbjuda psykiatrisk 
vård är att vården innebär förbättringar för den sjuke jämfört med alternativet. 
Denna enkla princip innehåller dock komplikationer, då det individcentrerade 
perspektivet kan vara otillräckligt (de anhöriga behöver också hjälp). 
Dessutom kan en person vara ”vårdbehövande” även om det inte finns 
medicinsk bot att erbjuda. Det som då kan och bör erbjudas är lindring och 
omvårdnad. ”Lindring” är i hög grad sjukvårdshuvudmännens sak, medan 
”omvårdnad” eventuellt kan vara ett primärkommunalt ansvar. 
Den sistnämnda situationen rymmer också ett principiellt problem, 
nämligen det att vårdgivaren (landstinget) inte anser sig ha några skyldigheter 
gentemot en vårdsökande person om man inte har någon effektiv vård 
att erbjuda.332 Ändå kan personen i fråga uppleva sig vara i behov av vård. 
Situationen är alltså inte symmetrisk. Denna asymmetri kan vara en anledning 
till den kritik mot den psykiatriska vården som ofta kommer till uttryck 
från allmänheten.
332 Socialstyrelsen, intervju 2008-05-27.

11 Slutsatser och rekommendationerEn bedömning av Socialstyrelsen tyder på att mellan 20 och 40 procent av 
befolkningen lider av lättare eller svårare psykisk ohälsa. Det är dock endast 
en liten del av dessa som söker vård (se avsnitt 2.2). Psykisk ohälsa är också 
en viktig orsak till sjukskrivningar och statligt kontantstöd från Försäkringskassan. 
Över 200 000 personer får sjukersättning till följd av psykiska diagnoser 
eller är sjukskrivna i över 90 dagar till följd av sådana diagnoser (se 
avsnitt 3.3). Försäkringsargument, solidaritet och skyddsaspekter är andra 
viktiga skäl för att vården av psykiskt sjuka behöver särskild uppmärksamhet 
(se avsnitt 10.4). 
Riksrevisionens här presenterade granskning handlar således om statliga 
insatser till ett område av stor samhällsekonomisk och mänsklig betydelse. 
11.1 Utgångspunkterna för granskningenGranskningen handlar om två typer av statliga insatser för psykiatrin: dels 
ekonomiska bidrag till landstingen, dels utbildningen av läkare med inriktning 
på psykiatri. Vårt syfte har varit att klarlägga om dessa insatser varit 
effektiva mot bakgrund av statens uppgifter på området. Granskningen avser 
perioden 2001–2007. 
Granskningen rör förhållandet mellan stat och landsting och mellan socialpolitik 
och utbildningspolitik. Psykiatrin är en del av hälso- och sjukvården 
och utbildningen till psykiater är en del av läkarutbildningen. Det innebär att 
våra iakttagelser delvis hänger samman med hälso- och sjukvården i stort 
och med läkarutbildningen som helhet. Vissa av de rekommendationer som 
följer av granskningen gäller därför ett vidare område än psykiatrin. 
Om psykiatrin och det offentliga åtagandet 
Vår genomgång av det offentliga åtagandet för psykiatrin visar att flera delar 
av den offentliga sektorn berörs och att komplicerade ansvarsförhållanden 
råder inom och mellan dem. Dessa oklara ansvarsförhållanden är delvis resultatet 
av statliga åtgärder. För att åstadkomma förändringar krävs i många 
fall beslut av riksdag och regering. 

Ett stort behov av förbättringar i vården av psykiskt sjuka konstaterades 
av regeringens utredning Nationell psykiatrisamordning. 333 Någon egen, systematisk 
studie av kvalitet och resurser i vården har inte gjorts av Riksrevisionen. 
Arbetet med granskningen har dock gett många bekräftelser på den 
problemfyllda bild av vården som visades av Nationell psykiatrisamordning. 
Antalet personer med svåra psykiska sjukdomar (psykossjukdomar) har 
varit relativt konstant över åren, men det finns uppgifter som tyder på att 
den allmänna sjukdomsbilden i landet har försämrats. Att befolkningens 
efterfrågan på vård och behandling av psykisk ohälsa har ökat har framhållits 
av både Nationell psykiatrisamordning och Socialstyrelsen. Orsakerna är 
sammansatta och kan värderas på olika sätt. Viktiga orsaker till den ökade 
vårdefterfrågan kan vara att nya läkemedel och terapier har introducerats 
vilket ökat behandlingsmöjligheterna. 
Det finns också värderingsförskjutningar i samhället som innebär att 
hälsa, lycka och framgång betraktas som normaltillstånd, något som också 
innebär att sjukdom och ohälsa skuldbeläggs. Samtidigt finns en kritik mot 
att alltfler tillstånd beskrivs i psykiatriska termer och att mänskliga livsproblem 
medikaliseras. Frågan är kontroversiell och har diskuterats i både 
svensk och internationell fack- och dagspress.334 Studier av individualiseringens 
effekter på psykisk hälsa tyder på en ökad risk för psykisk ohälsa i 
individualistiska och sekulariserade samhällen.335 
Omfattningen av självskattad psykisk ohälsa har ökat. Antalet personer 
som uppger problem med ängslan, oro eller ångest har enligt Socialstyrelsen 
ökat med 260 000 på tio år.336 Det finns också andra varningstecken. I 
Folkhälsorapporten 2009 framhåller Socialstyrelsen att den psykiska ohälsan 
bland ungdomar har ökat; allt fler unga vårdas på sjukhus för depression eller 
ångest och för alkoholförgiftning. Särskilt bland unga kvinnor har självmordsförsöken 
ökat.337 
Psykiska sjukdomar debuterar ofta i unga år. Obehandlad psykisk sjukdom 
leder till sänkt livskvalitet och försämrad arbetsförmåga såväl för den 
direkt drabbade som för de närstående. Psykisk ohälsa är en av de viktigaste 
orsakerna till sjukskrivning och till sjuk- och aktivitetsersättning och medför 
stora kostnader för såväl statsbudgeten som samhällsekonomin. 
Psykiatrin som verksamhet och kunskapsfält – 
en tolkningsramPsykiatrin är en medicinsk specialitet med ett stort arbetsfält som är svårt att 
avgränsa. Här finns å ena sidan en gränsyta mot rättsliga frågor (tvångsin333 
SOU 2006:100. Se även kapitel 2 i denna rapport. 
334 Carlberg (2008); Svenaeus (2008); Qvarsell (2007), s. 71. 
335 SOU 2006:77, s. 21.336 Socialstyrelsen (2008) Folkhälsa och sociala förhållanden, s. 19. Se även kapitel 2 i denna rapport.
337 Socialstyrelsen (2009) Folkhälsorapport 2009, s. 16.

gripanden och rättspsykiatri) och å andra sidan ett oklart gränsland mellan 
psykiatriska tillstånd, tillfälliga kriser och allmänmänskliga problem. 
Psykiatrin är en viktig del av det medicinska kunskapsområdet, samtidigt 
som den är särpräglad genom sin tvärvetenskapliga karaktär och sina humanistiska 
inslag. Både som verksamhet och som kunskapsfält har psykiatrin 
länge varit förhållandevis lågt värderad bland medicinska specialiteter, något 
som kan ha haft betydelse för tilldelningen av resurser. 
Hälso- och sjukvården är, enligt forskningen på området, mycket svår 
att styra. Inom landstingen saknas vanligen verkningsfulla hälsopolitiska 
prioriteringar av vårdens resurser. Detta kan vara en orsak till att psykiatrin 
haft svårt att få en andel av hälso- och sjukvårdens resurser som svarar mot 
befolkningens ökade efterfrågan på hjälp mot psykisk ohälsa. 
Den resursknapphet och läkarbrist som råder inom psykiatrin har fört 
med sig ytterligare svårigheter att hävda psykiatrins status och skapa attraktiva 
arbets- och utbildningsmiljöer för blivande läkare. Detta kan ha försvårat 
rekryteringen av nya specialister. Vidare är den kliniska forskningen inom 
psykiatrin svagt utvecklad.338 Det kan bero på att det är begränsad tillgång på 
forskningsmedel på området, men även på att det råder brist på forskningskompetent 
personal. 
Sambanden mellan resurser och kompetens inom psykiatrins område är 
således invecklade och dubbelriktade. 
11.2 Statens ekonomiska bidrag till psykiatrinDe statliga bidrag som omfattas av granskningen är följande:
I – Nationell handlingsplan för hälso- och sjukvården 2001–2004.
II – Fortsatta överenskommelser 2005–2007.
III – Satsning på psykiatri och socialtjänst 2005–2006 (länsmedel och 
utvecklingsmedel).
IV – Bidrag till barn- och ungdomspsykiatri 2007.
Riksrevisionens granskning av dessa bidrag består av analyser av tillgängliga 
uppföljningsrapporter. Vi har härvid undersökt frågor som rör bidragens 
form och innehåll, spårbarhet och effekter samt uppföljningarna och deras 
användning. Analysen har gett nedslående resultat, i synnerhet när det gäller 
bidragens spårbarhet och effekter (se kapitel 4). Resultaten väcker frågan om 
det över huvud taget är motiverat att staten stödjer psykiatrin med tillfälliga 
resursförstärkningar.
338 SOU 2008:7.

Bidragstyperna I och II fungerar inte som styrmedelRiksrevisionen vill framför allt peka på svårigheterna att med politiska överenskommelser 
styra statliga medel som fördelas via det generella statsbidraget 
till landstingen, så som gjordes i samband med bidragen I och II. En 
sådan konstruktion har små möjligheter att nå framgång eftersom överenskommelserna 
inte är bindande och landstingen själva behåller sin rätt att 
bestämma hur medlen ska användas. 
Riksrevisionen vill även erinra om att analyser av så kallade Dagmaröverenskommelser 
gjordes redan under 1990-talet (se avsnitt 4.1.2). De visade 
att det var svårt att påvisa några effekter av överenskommelserna på verksamheten 
inom hälso- och sjukvården, utom i de delar som innehöll tydliga 
krav på landstingen och en koppling mellan pengar och verksamhet. Dessa 
analyser beaktades dock inte av regeringen då den nationella handlingsplanen 
presenterades för riksdagen. 
En annan kritisk punkt gäller ordvalet. Den nationella handlingsplanens 
innehåll styrdes av ett så kallat utvecklingsavtal som träffades mellan staten, 
Svenska Kommunförbundet och Landstingsförbundet. Men benämningen 
”avtal” är missvisande eftersom utfästelserna från de två kommunförbunden 
(föregångarna till SKL) inte var bindande för enskilda landsting och kommuner. 
Bidragstyp III – bättre men inte bra 
Riksrevisionens slutsatser av satsningen på psykiatri och socialtjänst åren 
2005–2006 är mer blandade. Bidragsformerna var väl genomtänkta och de 
politiska motiven starka, för att inte säga tvingande.339 Det är också rimligt 
att betrakta dessa bidrag som en form av krishantering snarare än som 
långsiktigt syftande åtgärder. Då satsningen presenterades för riksdagen 
sades dock att syftet vara att ”förbättra tillgängligheten till, samt stödja och 
stimulera verksamhetsutvecklingen inom, vård och socialt stöd för personer 
med psykisk sjukdom och psykiskt funktionshinder”. Ordalydelsen antyder 
att syftet var att lösa problem på ett mera stadigvarande sätt. 
Det finns enligt Riksrevisionens mening principiella nackdelar knutna till 
att försöka lösa långvariga, komplexa problem av strukturell natur med tillfälliga 
åtgärder. Sådana försök löper inte bara stor risk att misslyckas utan kan 
även skapa oklarhet omkring det statliga åtagandets egentliga innehåll och 
ambitionsnivå. 
339 Satsningen på psykiatri och socialtjänst byggde på förslag från Nationell psykiatrisamordning 
som tillsattes av regeringen hösten 2003 som en direkt följd av mordet på landets utrikesminister. 

Bidragstyp IV – tillfälliga bidrag som förlängtsBidragen till barn- och ungdomspsykiatrin år 2007 hade karaktär av tillfällig 
bidragsgivning men har senare följts av lika stora bidrag även åren 2008 
och 2009. De senare bidragen ingår i en satsning som även innehåller andra 
inslag inriktade på att förbättra tillgången till barn- och ungdomspsykiatri.340 
De senare årens bidrag har dock inte granskats av Riksrevisionen. 
Statens tillfälliga resurstillskott till psykiatrin har inte 
löst problemenDe uppföljningar som gjorts tyder inte på att de undersökta stödformerna 
haft någon större inverkan på den psykiatriska vården. Analysresultaten 
skiljer sig åt mellan de olika bidragstyperna, men huvudintrycket är likväl att 
bidragen knappast haft några avgörande effekter. Av Socialstyrelsens uppföljningar 
framgår visserligen att satsningen på psykiatri och socialtjänst har 
fäst uppmärksamheten på psykiatrins problem och underlättat projekt på 
vissa försummade områden. Dialogen mellan Regeringskansliet och SKL om 
medlen samt uppföljningar och redovisningar kan också ha främjat kunskapsutbytet 
på området. 
Samspelet mellan statens och landstingens insatser ger dock anledning 
till eftertanke. Analysen i kapitel 4 tyder på att de tillfälliga statliga bidragen, 
i den mån de alls haft några nettoeffekter, tenderat att locka fram improviserade 
projekt som inte varit särskilt väl förankrade i den ordinarie verksamheten. 
De projekt som hade en sådan förankring var inte lika beroende av 
bidrag från staten. Resultaten bör ses mot bakgrund av att bidragen inom 
satsningen på psykiatri och socialtjänst (bidragstyp III) hade mycket kort 
planeringstid och att de statliga bidragen gavs utan krav på delfinansiering 
från bidragsmottagarnas sida. 
Stora belopp för staten blir små för landstingenInget av de undersökta bidragen tillförde några större resurser till psykiatrin;
beloppen motsvarade knappt mer än 4 procent av landstingens egna 
nettokostnader för specialiserad psykiatrisk vård under perioden. Detta kan 
verka förvånande med tanke på att de statliga satsningarna uppgick till flera 
hundra miljoner kronor, i något fall flera miljarder. Men då dessa medel fördelades 
mellan 21 landsting och över flera år blev beloppen små jämfört med 
landstingens egna satsningar. De satsningar som även gällde primärkommunerna 
delades mellan ännu fler verksamheter och fler aktörer. Till saken hör 
att ordet ”psykiatri” inte sällan används som sammanfattande benämning 
på alla former av vård och omsorg, boende och sysselsättning som riktas till 
personer med psykisk ohälsa. 
340 Regeringens skrivelse 2008/09:185.

Den statliga medelshanteringen 
Statens hantering av de större bidragen, det vill säga den nationella handlingsplanen 
och dess fortsättning (bidragstyperna I och II), saknade tydliga 
villkor och återrapporteringskrav. Tilldelningen av medel byggde på överenskommelser 
med Landstingsförbundet som landstingen inte var bundna 
av och medlen betalades ut genom det generella statsbidraget. De krav på 
uppföljningar som riktades mot landstingen utgick från landstingens egna 
planer och var inte styrda av någon övergripande struktur. De uppföljningar 
som gjordes av Socialstyrelsen kunde inte ge en tydlig och sammanfattande 
bild av de statliga bidragens resultat, eftersom landstingens rapportering 
brast i enhetlighet. De senare bidragstyperna (III och IV) har varit förknippade 
med tydligare villkor och uppföljningskrav men har presenterats på ett 
sätt som kan ha skapat överdrivna förväntningar på de statliga satsningarnas 
omfattning och ambitionsnivå. 
Riksrevisionens bedömning av bidragens verkan på psykiatrinDe statliga bidragen till psykiatrin har skapat uppmärksamhet, men några 
mer betydande effekter har inte kunnat spåras. Samtidigt har bidragen 
presenterats av regeringen som om de varit omfattande och betydelsefulla. 
Av Riksrevisionens intervjuer framgår att detta har riskerat att begränsa 
landstingens egna satsningar på just det område – psykiatrins resurser och 
verksamhet – som politiken avsett att stärka. 
Landstingens egna satsningar på psykiatri och primärvård ökade enligt 
tillgänglig statistik i ungefär samma takt som deras satsningar på annan 
hälso- och sjukvård. De resursbrister som påtalats av Nationell psykiatrisamordning 
och de statliga prioriteringar som kom till uttryck i de särskilda 
bidragen till psykiatrin gav således inga tydliga avtryck i landstingens egen 
resursfördelning, vare sig i positiv eller i negativ riktning. 
Riksrevisionens övergripande slutsats är att statliga resurstillskott av 
det slag som granskats endast kan ha en marginell betydelse för psykiatrins 
resurser. För att uppnå mer betydande effekter behövs andra typer av statliga 
åtgärder som stöder psykiatrin utan att försvaga landstingens ansvar. 
11.3 Inriktningen av statens stöd till psykiatrinRiksrevisionen ifrågasätter inte att vården av psykiskt sjuka kan behöva 
stödjas med statliga medel. Riksrevisionen anser dock att det finns skäl att 
ifrågasätta den inriktning av statens stöd till vården av psykiskt sjuka som 
innebär att staten finansierar verksamhet i landstingen. Det finns en risk 
för att politisk energi binds vid åtgärder som varken tillhör statens primära 
ansvarsområden eller kan leda till långsiktiga lösningar.

Psykiatrin bör stödjas långsiktigt med åtgärder som ingår i 
statens ansvar 
Riksrevisionen vill peka på möjligheten att långsiktigt omfördela statliga 
medel till åtgärder som ligger inom statens ansvarsområden och som ur statens 
perspektiv är möjliga att styra och utvärdera. Belopp som framstår som 
marginella ur ett landstingskommunalt och verksamhetsmässigt perspektiv 
skulle kunna få en betydande verkan om de exempelvis ges till forskning 
och utbildning. Granskningen visar att det finns behov av sådana insatser. 
Särskilda anslag inom dessa områden skulle kunna göra både utbildningarna 
och verksamheten inom psykiatrin mer attraktiva och intresseväckande. 
Detta skulle i sin tur kunna få långsiktigt goda följder för kvaliteten i den 
psykiatriska vården. 
Riksrevisionens uppfattning är således att staten bör omfördela sina insatser 
för psykiatrin. I stället för tillfälliga och kortsiktiga insatser som riktas 
till landstingen bör insatserna ha mer långsiktig karaktär och en tydligare 
koppling till det statliga åtagandet. 
Riksrevisionens bedömning är att psykiatrins problem är av långsiktig 
natur och att uthålliga och sektorsövergripande åtgärder från statens sida är 
motiverade. Riksrevisionen anser att staten bör undvika att stödja psykiatrin 
på ett sätt som skapar oklarhet om ansvarsfördelningen mellan stat och 
landsting. Om det finns skäl att ändra ansvarsfördelningen mellan stat och 
landsting så bör detta ske på ett planerat, konsekvent och stadigvarande 
sätt. 
11.4 Personal- och kompetensbehoven i psykiatrin 
Det finns brist på psykiatrer 
Både Nationell psykiatrisamordning och ett antal remissinstanser, liksom 
Socialstyrelsen, har framhållit att det finns personalbrist och rekryteringsproblem 
inom psykiatrin. Samtidigt råder stor variation och flexibilitet i 
personalutnyttjandet, och olika personalgrupper kan till viss del ersätta varandra. 
Läkaren har dock en nyckelroll i kraft av sin långa utbildning och sina 
särskilda befogenheter. 
Personalbristen i psykiatrin har länge varit mest uttalad när det gäller 
psykiatrer, i synnerhet i regioner utanför Stockholmsområdet. Utbildningen 
till läkare med specialisering inom psykiatri är också den längsta av de 
utbildningar som förekommer inom den psykiatriska vården. Det föreligger i 
dag en tydlig brist på psykiatrer i förhållande till landstingens efterfrågan. Tre 
fjärdedelar av landstingen (15 av 20 svarande) anser att efterfrågan är mycket 
större än tillgången på specialistläkare inom psykiatrin, medan de övriga 
anser att efterfrågan är större än tillgången. Även när det gäller blivande 

specialister i psykiatri (ST-läkare) är efterfrågan större eller mycket större än 
tillgången, och detta i samtliga landsting. Tillgången på psykiatrer varierar 
också starkt mellan olika regioner. I Stockholm är antalet psykiatrer per 
100 000 invånare tre gånger så stort som i norra och sydöstra Sverige. Det 
är osannolikt att hela denna skillnad kan bero på skillnader i befolkningens 
sjuklighet. 
Bristen på psykiatrer har varit känd länge. Samma sak gäller bristen på 
allmänläkare. Att täcka denna brist genom invandring av läkare med utländsk 
utbildning är inte någon säker lösning på längre sikt. En sådan utväg 
innebär dessutom att Sverige utnyttjar andra länders utbildningsresurser. 
Kompetensbehoven i psykiatrin är inte tillräckligt klarlagda 
Vi har valt att koncentrera utbildningsdelen av denna granskning till läkarutbildningen, 
men denna avgränsning betyder inte att övriga personalkategorier 
är oväsentliga. Avgränsningen har i första hand gjorts av resursskäl. 
Personal- och utbildningsproblemen i psykiatrin borde, enligt Riksrevisionens 
mening, göras till föremål för en mera omfattande analys än vad som 
varit möjligt i denna granskning. 
Regeringen och Socialstyrelsen har under de senaste åren gjort en del för 
att förbereda olika utbildningsinsatser till personal inom psykiatrin, primärvården 
och socialtjänsten. Riksrevisionen har inte granskat dessa insatser 
men vill betona att åtgärder på utbildningsområdet – även vad gäller genomförande 
och finansiering – är lätta att motivera med hänsyn till det statliga 
ansvarsområdet. 
11.5 Psykiatrin i läkarutbildningen 
Mer psykiatri i läkarutbildningen vore befogadPsykiatrin har ett begränsat utrymme i läkarutbildningen. Grundutbildningen 
för läkare innehåller krav på minst 4 veckors psykiatri (av 5 ½ år) och 
AT-tjänstgöringen innehåller krav på minst 3 månaders psykiatri (av 18–21 
månader). Utbildningsvolymen framstår som mycket knappt tilltagen mot 
bakgrund av sjukdomsmönstret i befolkningen. Utökad kunskap i psykiatri 
för blivande läkare skulle ge alla läkare bättre möjligheter att möta patienter 
med psykisk ohälsa. 
Utbildningsansvariga i psykiatri vid Karolinska institutet har vid intervjuer 
framhållit att det nuvarande decentraliserade utbildningssystemet, 
tillsammans med psykiatrins relativt svaga ställning inom den medicinska 
professionen, gör det svårt att öka utrymmet för psykiatri i läkarutbildningen. 
Statlig medverkan från central nivå bedömdes som nödvändig för att åstadkomma 
en förändring av psykiatrins roll i läkarutbildningen. 

Staten kan öka psykiatrins attraktionskraft 
Staten har flera möjligheter att både öka psykiatrins attraktionskraft för blivande 
läkare och förbättra kompetensen hos färdiga psykiatrer. 
En möjlighet är att öka inslagen av psykiatri i grundutbildningen för 
alla läkare. Därmed skulle läkarutbildningens innehåll anpassas bättre till 
sjukdomsmönstret i befolkningen. Ytterligare en möjlighet är att utöka de 
blivande läkarnas AT-tjänstgöring i psykiatri, en väg som delvis används 
redan i dag och som kunde vidareutvecklas om den visar sig framgångsrik. 
Psykiatriinnehållet i såväl grundutbildningen som AT är möjlig att styra från 
statens sida genom de mål för läkarutbildningen som fastläggs av Socialstyrelsen. 
Utbildningsdepartementet har här invänt att en ökad statlig styrning av 
ämnesomfattningen i yrkesutbildningarna skulle innebära en återgång till 
ett oflexibelt system som snabbt blir förlegat. Riksrevisionen vill för sin del 
erinra om läkarutbildningens särart; läkare har en central ställning och unika 
befogenheter inom den offentligt finansierade vården. Det är mot den bakgrunden 
inte självklart att den grundläggande läkarutbildningen bör styras 
på samma sätt som annan högskoleutbildning. 
När det gäller specialistutbildningen i psykiatri finns möjligheter att 
utveckla och utöka tillgången på teorikurser (SK-kurser) i psykiatri. Fortbildningen 
av färdiga psykiatrer skulle kunna stärkas med statligt finansierade 
fortbildningskurser och tjänstledighet för att genomgå sådana kurser. Regelrätta 
krav på fortbildning kunde också övervägas. 
Utökad forskning inom psykiatrin anses också kunna bidra till ökad 
dynamik inom den psykiatriska specialiteten och därmed locka nya läkare till 
området. 
11.6 Läkarutbildningens organisation och dimensionering 
Staten har ett otydligt inflytande över läkarutbildningen 
Ansvaret för läkarutbildningen är delat på flera aktörer. Staten har finansieringsansvaret 
för den grundläggande läkarutbildning som leder till läkarexamen. 
Antalet antagna läkarstudenter styrs dock i viss mån av universiteten 
själva. Dessutom utövas inflytande av de sex landsting (de som har universitet 
med läkarutbildning) som, mot statlig ersättning i form av så kallade 
ALF-medel, bidrar med handledningsresurser för den kliniska delen av 
grundutbildningen. Detta inflytande tenderar att begränsa antalet studenter 
som antas till läkarutbildning. Studenternas efterfrågan är mycket större än 
antalet utbildningsplatser. 

De två följande stegen i läkarutbildningen (AT och ST) består huvudsakligen 
av tjänster som finansieras av landstingen och styrs av statligt fastställda 
målbeskrivningar. Dimensioneringen av AT- och ST-tjänster styrs av vart 
och ett av landstingen, med större eller mindre samordning dem emellan. 
Legitimationen som följer på avslutad AT, liksom specialistbevisen som följer 
efter avslutad ST, utfärdas av Socialstyrelsen. Därmed uppträder staten som 
garant för läkares och specialisters kompetens, trots att staten har en mycket 
begränsad kontroll över de senare utbildningsmomenten. 
Läkarutbildningens komplicerade struktur och finansiering har historiskt 
formats av starka professionella grupper men även varit föremål för politiska 
ställningstaganden. Så skedde exempelvis i samband med 1969 års 
läkarutbildningsreform då AT-tjänstgöringen infördes i syfte att sprida läkare 
över landet. Förändringar i läkarnas vidareutbildning har även gjorts senare. 
Någon samlad översyn av läkarutbildningens organisation och finansiering 
har inte gjorts under senare år. 
Läkarutbildningens långsiktiga dimensionering brister 
Dimensioneringen av den grundläggande läkarutbildningen styrs av många 
hänsyn, bland annat statsfinansiella ramar. Dimensioneringen påverkas även 
av de landsting som har universitetssjukhus och deras tillgång på handledningsresurser 
för den kliniska delen av läkarnas grundutbildning. Finansieringen 
via ALF-medel har också betydelse. Denna finansieringsform har 
kritiserats av olika skäl, bland annat för sin brist på transparens. De planeringsunderlag 
som presenterats av Högskoleverket respektive Socialstyrelsen 
spelar en mer underordnad roll för dimensioneringen. Socialstyrelsens 
så kallade Nationella planeringsstöd har i dag en oklar funktion. 
Sedan lång tid tillbaka har alltför få läkare utbildats i Sverige. Andelen utlandsutbildade 
läkare har ökat starkt under senare år (från 25 till 65 procent 
av de nylegitimerade under perioden 1997–2007). Den ökning av läkarutbildningen 
som regeringen beslutat om de senaste åren är starkt försenad 
jämfört med tidigare redovisade planeringsunderlag, och den anses inte 
tillräcklig för att Sverige ska bli självförsörjande med läkare. 
Detta ska ses mot bakgrund av att statliga beslut krävs för att anordna 
grundläggande läkarutbildning och mot bakgrund av att planeringsunderlagen 
från Högskoleverket sedan länge redovisat ett underskott på läkare. 
Även Socialstyrelsens underlag visar att det finns ett underskott på läkare, 
särskilt inom specialiteterna psykiatri och allmänmedicin. I den mån det 
finns en generell läkarbrist i landet blir denna särskilt märkbar inom just 
dessa specialiteter.

Landstingens roll i läkarutbildningen är motsägelsefull 
Landstingens styrning av antalet ST-tjänster inom olika specialiteter följer 
inte alltid några långsiktiga vårdpolitiska prioriteringar. I vissa av de landsting 
vi besökt tillsätts ST-tjänster som följd av kortsiktigt motiverade initiativ 
från lokal verksamhetsnivå.341 Därmed finns en risk för att landstingens långsiktiga 
behov av läkare inom olika specialiteter inte tillgodoses. 
Landstingens ansvar för handledning av blivande läkare och specialister 
är komplicerat. Riksrevisionen vill särskilt framhålla följande: 
1) Varje landsting har ett huvudmannaansvar för hälso- och sjukvårdens 
försörjning med specialistutbildade läkare. Detta ansvar gäller inte bara 
den vård som bedrivs i landstingets egen regi utan även all annan vård 
inom länet. Styrningsförutsättningarna för personalförsörjningen ändras 
då vården privatiseras. 
2) Det finns en konflikt mellan det enskilda landstingets kortsiktiga och 
långsiktiga intressen när det gäller läkarutbildning. Utbildning är en 
investering; den kostar handledningsresurser under den tid utbildningen 
pågår medan avkastningen i form av färdigutbildade läkare visar sig först 
senare. Detta skapar en risk för att utbildningsvolymen blir för liten. 
3) Vissa landsting (inte alla) har stora möjligheter att rekrytera färdiga 
läkare och specialister från andra landsting, samt från utlandet. Detta 
minskar deras intresse för långsiktig utbildningsplanering. Landstingen 
i Norrland, som riskerar att förlora läkare genom utflyttning och har svårt 
att rekrytera söderifrån, tvingas ”överutbilda” för att klara sin personalförsörjning. Utflyttningsregioner belastas härmed med ökade utbildningskostnader. 
4) Alla landsting har inte samma utbildningsansvar. Ansvaret för handledning under grundutbildningen är störst i de landsting som har universitet som utbildar läkare (det är endast dessa landsting som mottar 
statlig ersättning i form av så kallade ALF-medel). Det är osäkert om 
handledningsresurserna är tillräckliga i dessa landsting. 
5) I den del av hälso- och sjukvårdslagen som rör AT och ST talas det om 
kraven på landstingen i pluralis, trots att landstingen som kollektiv inte är 
en juridisk person. Lagstiftarens mening är här oklar. 
Med nuvarande system har varken staten eller landstingen 
möjligheter att säkra tillgången på psykiatrerSå som läkarutbildningens struktur ser ut i dag finns ingen möjlighet att 
säkra tillgången på läkare inom psykiatrin. Ansvarsfördelningen mellan 
regeringen, universiteten och landstingen är oklar och motsägelsefull. 
341 Se kapitel 9 i denna rapport.

Planeringssystemet är mycket osäkert. Detta har beskrivits i det föregående. 
Ytterligare två omständigheter bör framhållas. 
Landstingen har ett ansvar för att förse vården med specialister, men 
staten har inget häremot svarande ansvar för att förse landstingen med 
personer med läkarexamen. Landstingens möjligheter att täcka sina behov 
när det gäller färdiga läkare och specialister inom olika grenar av vården förutsätter 
att läkarutbildningen vid universiteten håller en viss volym. Någon 
samordning mellan dimensioneringen av utbildningen vid universiteten och 
landstingens långsiktiga personalbehov har inte kunnat beläggas. 
Statens styrning försvåras av att läkarutbildningen saknar en tydlig departemental 
förankring. Utbildningsdepartementet har ansvaret för läkarutbildningen 
vid universiteten. Men genom att varken allmäntjänstgöring (AT) 
eller specialisttjänstgöring (ST) är utbildningar i högskolelagens mening har 
banden till Utbildningsdepartementet brutits utan att Socialdepartementets 
ansvar har markerats. Den nuvarande ordningen går tillbaka på ett beslut 
som fattades av riksdagen år 1969. Den akademiska delen av utbildningen 
förkortades då med ett år till fem och ett halvt år och ersattes av AT i landstingens 
regi. Samtidigt betonades att hela utbildningen, även ST, skulle ses 
som en helhet och hållas samman av en övergripande planering där bland 
andra Socialstyrelsen hade en viktig roll. Denna del av reformen fick dock 
inget tydligt genomslag. 
Dessa iakttagelser innebär inte att en stark planering och styrning skulle 
utgöra lösningen på problemet med att säkerställa ett tillräckligt antal specialister 
inom den psykiatriska vården. Riksrevisionen anser dock att iakttagelserna 
om läkarutbildningens struktur och nuvarande dimensioneringssystem 
tyder på att det finns ett behov av åtgärder på området. 
11.7 Rekommendationer 
Inriktningen av det statliga stödet till psykiatrinRiksrevisionen anser att regeringen bör överväga att omfördela stödet till 
utveckling av vården av psykiskt sjuka. Tillfälliga resurstillskott bör ersättas 
med långsiktiga åtgärder som ligger inom det statliga ansvarsområdet och 
som stöder psykiatrin utan att försvaga landstingens ansvar. Sådana åtgärder, 
exempelvis utökad utbildning och forskning på psykiatrins område, kan 
väntas få bättre verkningsgrad än tillfälliga resurstillskott till landstingen. 

Psykiatrin i läkarutbildningenRiksrevisionen anser att regeringen bör överväga att förstärka läkarutbildningen 
i psykiatri. Särskilt vill Riksrevisionen peka på vikten av att läkarnas 
grundutbildning får ett större innehåll av psykiatri. Utökad forskning på 
området kan också öka psykiatrins attraktionskraft för blivande läkare. Riksrevisionen 
rekommenderar att regeringen tar initiativ till åtgärder på detta 
område. 
Läkarutbildningens organisation och dimensioneringRiksrevisionen anser att läkarutbildningens organisation och finansiering bör 
ses över för att skapa ökad tydlighet i ansvarsförhållanden, dimensionering, 
styrning och uppföljning. Även landstingens roll bör omfattas av en sådan 
översyn. Landstingens åligganden i samband med läkarnas specialistutbildning 
bör förtydligas, liksom Socialstyrelsens roll när det gäller det Nationella 
planeringsstödet. Riksrevisionen rekommenderar att regeringen tar initiativ 
till en översyn av dessa frågor. 

Referenser 
LitteraturAbbott, Andrew (1988) The systems of Professions: An Essay on the Division of 
Expert Labour. The University of Chicago Press.
Anell, Anders (2004) Struktur, resurser, drivkrafter – sjukvårdens förutsättningar. 
Studentlitteratur 2004.
Anell, Anders (2007) ”Varför är det så svårt att styra sjukvården?: Medicinsk 
specialisering och professionens intressen”. I Blomqvist (2007).
Anjou, Leif (2008) Politisk styrning av kommunal tjänsteproduktion i egen regi: 
En flerfallsstudie av sjukvård och äldreomsorg. Företagsekonomiska institutionen, 
Göteborgs universitet.
Blomqvist, Paula, red. (2007) Vem styr vården?: Organisation och politisk 
styrning inom svensk sjukvård. SNS Förlag.
Bülow, Per (2004) Efter mentalsjukhuset: En studie i spåren av avinstitutionaliseringen 
av den psykiatriska vården. Institutionen för hälsa och samhälle, 
Linköpings universitet.
Carlberg, Ingrid (2008) Pillret. Norstedts.
Cederqvist, Jane, red. (2008) Recept för vården: Om effektivitet i sjukvården och 
äldreomsorgen. SNS Förlag.
Cullberg, Johan (1988) Dynamisk psykiatri. Natur & Kultur.
Cullberg, Johan (2000) Psykoser: Ett humanistiskt och biologiskt perspektiv. 
Natur & Kultur.
Cullberg, Johan (2007) Mitt psykiatriska liv. Natur & Kultur.
Esping, Hans (1994) Ramlagar i förvaltningspolitiken. SNS Förlag.
Fries, Liv; Helgesson, ClaesFredrik och Fernler, Karin (2007) ”Mer än en 
litteraturöversikt: Evidensbaserade kunskapssammanställningar som regelsättande”. 
I Helgesson och Fernler (2007).
Fernler, Karin och Helgesson, ClaesFredrik, red. (2007) Kloka regler?: 
Kunskap i regelsamhället. Studentlitteratur.

Fernler, Karin; Sjögren, Ebba och Helgesson, ClaesFredrik (2008) ”Utan 
tvivel är man inte klok – kunskapsstyrningens problem”. I Helgesson och 
Winberg (2008).
Helgesson, ClaesFredrik och Winberg, Hans, red. (2008) Detta borde vårddebatten 
handla om. IFL och EFI vid Handelshögskolan i StockholmHollander, Anna (1995) Rättighetslag i teori och praxis. Iustus förlag.
Hubicka, Beata (2009) Characteristics of Drunk Drivers in Sweden: alcohol 
problem, detection, crime records, psychosocial characterristics, personality traits 
and mental health. Avhandling vid Institutionen för klinisk neurovetenskap, 
Karolinska Institutet. 
Ihse, Ingemar (2008) ”Sjukvårdens utveckling är dess största utmaning”. 
I Cederqvist (2008).
Johansson, Per Magnus (1999) Freuds psykoanalys: Arvtagare i Sverige. 
Daidalos.
Johnsson, LarsÅke (2002) Patientsäkerhet och vårdkvalitet i hälso- och sjukvården. Thomson fakta, 2:a uppl. 
Jonsson, Pia Maria; Agardh, Emilie och Brommels, Mats (2006) Hälso- och 
sjukvårdens strukturreformer: Lärdomar från Norge, Danmark, Finland och 
Storbritannien. Ansvarskommitténs skriftserie.
Jönsson, Bengt, m.fl. (2004) Hälsa, vård och tillväxt. Välfärdspolitiska rådets 
rapport, SNS.
Karlsson, Lars (2003) Konflikt eller harmoni?: Individuella rättigheter och 
ansvarsutkrävande i svensk och brittisk sjukvård. CEFOS.
Kragh, Jesper Vaczy, red. (2008) Psykiatriens historie i Danmark. Hans Reitzels 
Forlag.
Liss, PerErik (2003) Bedömning av behovet av läkare och sjuksköterskor: 
Teoretiska grunder. Tema Hälsa och samhälle, Linköpings universitet.
Luttenberger, Franz (1988) Freud i Sverige. Carlssons.
Moberg, Åsa (2005) Vara anhörig: Bok för anhöriga till psykiskt sjuka. 
Bokförlaget DN.
Qvarsell, Roger (2007) ”Den svenska sjukvårdens organisation i ett 
historiskt perspektiv”. I Blomqvist (2007).
Riving, Cecilia (2009) Icke som en annan människa: Psykisk sjukdom i mötet 
mellan psykiatrin och lokalsamhället under 1800-talets andra hälft. Gidlunds.
Siverbo, Sven (2007) ”Drivkrafter bakom nya organisationsmodeller”. 
I Blomqvist (2007).
Sunnqvist, Charlotta (2009) Life Events, Stress and Coping. Lund University.
Svenaeus, Fredrik (2008) Tabletter för känsliga själar. Nya Doxa.

Lagar, förordningar och myndighetsföreskrifterFörordning (1998:1513) om yrkesverksamhet på hälso- och sjukvårdens 
område.
Förordning (2007:603) om intern styrning och kontroll.
Förordning (2007:976) med instruktion för Rättsmedicinalverket.
Förordning (2007:1019) med instruktion för Hälso- och sjukvårdens 
ansvarsnämnd.
Förordning (2007:1202) med instruktion för Socialstyrelsen.
Förordningen (2007:1214) med instruktion för Statens folkhälsoinstitut.
Förordning (2007:1233) med instruktion för Statens beredning för medicinsk 
utvärdering.
Förordning (2007:1293) med instruktion för Högskoleverket.
Hälso- och sjukvårdslag (1982:763) (HSL).
Högskoleförordning (1993:100).
Högskolelag (1992:1434).
Kommunallag (1991:900).
Lag (1991:1128) om psykiatrisk tvångsvård (LPT).
Lag (1991:1129) om rättspsykiatrisk vård (LRV).
Lag (1993:387) om stöd och service till vissa funktionshindrade (LSS).
Lag (1996:1059) om statsbudgeten (budgetlagen).
Lag (1998:531) om yrkesverksamhet på hälso- och sjukvårdens område 
(LYHS).
Myndighetsförordning (2007:515).
Socialtjänstlag (2001:453) (SoL).
Socialstyrelsens föreskrift och allmänna råd (SOSFS 2005:11) Ledningssystem 
för kvalitet i verksamhet enligt SoL, LVU, LVM och LSS.
Socialstyrelsens föreskrift och allmänna råd (SOSFS 2006:12) Ledningssystem 
för kvalitet och patientsäkerhet i hälso- och sjukvården. 

RiksdagstryckProp. 1969:35, Angående vidareutbildning och fördelning av 
läkare m.m.; SU 83.
Prop. 1981/82:97 Om hälso- och sjukvårdslag, m.m.; SoU 1981/82:381.
Bet. 1991/92:SoU6 Hälso- och sjukvård.
Prop. 1993/94:218 Psykiskt stördas villkor.; 1993/94:SoU28.
Prop. 1996/97:60 Prioriteringar inom hälso- och sjukvården.
Prop. 1997/98:5 Läkarnas vidareutbildning.; 1997/98:SoU8.
Prop. 1997/98:109 Yrkesverksamhet på hälso- och sjukvårdens område.; 
1997/98:SoU22.
Prop. 1999/2000:1 UO 16.
Prop. 1999/2000:79 Från patient till medborgare.; 1999/2000:SoU14.
Prop. 1999/2000:149 Nationell handlingsplan för utveckling av hälso- 
och sjukvården.; 2000/01:SoU5.
Prop. 2007/08:1 Budgetpropositionen för 2008.
Prop. 2007/08:70 Ny vårdform inom den psykiatriska tvångsvården.
Prop. 2008/09:1 Budgetpropositionen för 2009.
Prop. 2008/09:50 Ett lyft för forskning och innovation.; 2008/09:UbU4. 
Prop. 2008/09:193 Vissa psykiatrifrågor m.m.
Regeringens skrivelse 2008/09:185 En politik för personer med 
psykisk sjukdom eller psykisk funktionsnedsättning. 
KommittédirektivDir. 2007:39 Utredning av den kliniska forskningens behov och villkor 
samt förslag till åtgärdsplan. 
Dir. 2007:57 samt dir. 2007:171 Patientsäkerhet och tillsyn m.m.
Dir. 2007:90 Patientens rätt i vården.
Dir. 2007:91 Nya former för stöd till kunskapsutvecklingen inom 
socialtjänsten. 
Dir. 2008:93 Översyn av den psykiatriska tvångsvårdslagstiftningen.

SOU och DsSOU 1967:51 Läkares grundutbildning och vidareutbildning.
SOU 1984:63 Homosexuella och samhället. Utredningen om homosexuellas 
situation i samhället.
SOU 1992:73 Välfärd och valfrihet – service, stöd och vård för psykiskt störda. 
Slutbetänkande av Psykiatriutredningen. 
Ds 1994:57 Den framtida efterfrågan på läkare m.m.
SOU 1989:29 Samarbete kring klinisk utbildning och forskning inför 90-talet. 
Utredningen rörande driftersättningar till undervisningssjukhus.
Ds 1999:44 Den ljusnande framtid är vård. Om vård och omsorg – en arbetsmarknad 
i utveckling.
SOU 1999:66 God vård på lika villkor? – om statens styrning av hälso- och sjukvården. 
Slutbetänkande av Kommittén om hälso- och sjukvårdens finansiering 
och organisation – HSU 2000.
SOU 1999:66 God vård på lika villkor? – om statens styrning av hälso- och sjukvården. 
Bil. 2-6, Underlag till slutbetänkande av Kommittén om hälso- och 
sjukvårdens finansiering och organisation – HSU 2000.
SOU 2002:3 Psykisk störning, brott och ansvar. Psykansvarskommittén.
SOU 2004:100 Tillsyn: Förslag om en tydligare och effektivare offentlig tillsyn. 
Slutbetänkande av Tillsynsutredningen.
Ds 2005:7 Iakttagelser om landsting. Kansliet för samverkan med kommuner 
och landsting (KOMSAM), Finansdepartementet. 
SOU 2006:77 Ungdomar, stress och psykisk ohälsa: Analyser och förslag till 
åtgärder. Slutbetänkande av Utredningen om ungdomars psykiska hälsa.
SOU 2006:91 Vård och stöd till psykiskt störda lagöverträdare. Nationell psykiatrisamordning. 
SOU 2006:100 Ambition och ansvar: Nationell strategi för utveckling av s
amhällets insatser till personer med psykiska sjukdomar och funktionshinder. 
Slutbetänkande av Nationell psykiatrisamordning. 
SOU 2007:10 Hållbar samhällsorganisation med utvecklingskraft. 
Slutbetänkande av Ansvarskommittén.
SOU 2007:12 Hälso- och sjukvården. Sekretariatsrapport nr 2, Ansvarskommittén. 
SOU 2007:81 Resurser för kvalitet. Slutbetänkande av Resursutredningen.

SOU 2007:82 Samordnad och tydlig tillsyn av socialtjänsten. Slutbetänkande av 
Utredningen om tillsynen inom socialtjänsten.
SOU 2008:7 Världsklass!: Åtgärdsplan för den kliniska forskningen. Delbetänkande 
av Utredningen av den kliniska forskningen.
SOU 2008:77 Möjlighet att leva som andra: Ny lag om stöd och service till vissa 
personer med funktionsnedsättning. Slutbetänkande av LSS-kommittén.
SOU 2008:117 Patientsäkerhet: Vad har gjorts? Vad behöver göras? Patientsäkerhetsutredningen.
SOU 2009:43 Ett lyft för sjukvården. Slutbetänkande av Utredningen av den 
kliniska forskningen. 
Rapporter från Nationell psykiatrisamordningEn översiktlig genomgång av dagsläget inom svensk psykiatri. PM 2004-06-10. 
Nationell psykiatrisamordning.
S 2003:9. I begynnelsen var organisationen… Rehabilitering till arbete för personer 
med psykiska funktionshinder – hinder och möjligheter. Nationell psykiatrisamordning. 
Rapport 2006:2. Utveckling av vård och stöd till psykiskt störda lagöverträdare 
– ett diskussionsunderlag om ansvar och organisation. Nationell psykiatrisamordning. 
Rapport 2006:3. Långsiktighet, samordning och engagemang – en strategi för 
statlig styrning på psykiatrins område. Nationell psykiatrisamordning. Rapport 
Rapport 2006:4. Vad kostar vård och stöd för personer med psykiskt funktionshinder? 
Nationell psykiatrisamordning. 
Rapport 2006:5. Vad är psykiskt funktionshinder?: Nationell psykiatrisamordning 
ger sin definition av begreppet psykiskt funktionshinder. Nationell psykiatrisamordning. 
RemissyttrandenRemissyttranden med anledning av betänkandena SOU 2006:100 och SOU 
2006:91.

Riksrevisionen (RiR) och RRVRRV 2003:14, Att styra genom att komma överens. En granskning av utvecklingsavtalets 
förutsättningar för att vara ett effektivt styrmedel.
RiR 2004:9, Riktlinjer för prioriteringar inom hälso- och sjukvård. 
RiR 2006:5, Länsstyrelsernas tillsyn av överförmyndare.
RiR 2007:1, Statlig tillsyn av bostad med särskild service enligt LSS.
RiR 2007:16, Regeringens uppföljning av kommunernas ekonomi.
RiR 2007:23 Statens insatser vid anmälningar av vårdskador.
Psykiatrireformen. Förstudie 2003-06-15. Dnr 31-2004-0715, RiR.
Statsbidragen till sjukvården – en analys av Dagmarreformen m.m. Förvaltningsrevisionen 
utreder Fu 1991:3, RRV.
Stöd och service till personer med funktionshinder. Förstudierapport 22 oktober 
2004, dnr 31-2004-0809, RiR. 
Rapporter från Socialstyrelsen 
1999Välfärd och valfrihet? Slutrapport från utvärderingen av 1995 års psykiatrireform. 
Socialstyrelsen följer upp och utvärderar, Socialstyrelsen 1999:1. 
2002Nationell handlingsplan för hälso- och sjukvården. Årsrapport 2002. 
Socialstyrelsen. 
2003Läkarnas specialistutbildning och strukturen för medicinska specialiteter – en 
översyn. Socialstyrelsen 2003.
Utredning av händelserna i Åkeshov och Gamla stan och dess möjliga samband 
med brister i bemötande och behandling inom den psykiatriska vården och socialtjänstens 
verksamhet. Skrivelse till regeringen 2003-10-16, dnr 00-5240/2003, 
Socialstyrelsen. 
2004Tänk långsiktigt! En samhällsekonomisk modell för prioriteringar som påverkar 
barns psykiska hälsa. Skolverket, Socialstyrelsen och Statens folkhälsoinstitut.
Vem får göra vad i hälso- och sjukvården och tandvården? Handbok för handläggning, 
Socialstyrelsen.

2005Folkhälsorapport 2005. Tematisk översikt och analys, Socialstyrelsen. 
Kommunernas insatser för personer med psykiska funktionshinder. Slutrapport 
från en nationell tillsyn 2002–2004. Tillsynsåterföring, Socialstyrelsen.
Nationell handlingsplan för hälso- och sjukvården. Slutrapport. Uppföljning och 
utvärdering, Socialstyrelsen 2005.
Perspektiv på… Kommunernas insatser för personer med psykiska funktionshinder. 
Slutrapport från en nationell tillsyn, Socialstyrelsen och länsstyrelserna, 
Socialstyrelsen 2005. 
2006Det lönar sig – ekonomiska effekter av verksamheter med personligt ombud. 
Socialstyrelsen och Länsstyrelsen i Skåne län, 2006.
Effekter av psykosociala insatser för personer med schizofreni eller bipolär
Sjukdom: En sammanställning av systematiska översikter. Socialstyrelsen 2006Nationellt kunskapscentrum för tidiga insatser till barn och unga som löper risk 
att drabbas av psykisk ohälsa – förslag till arbetsuppgifter och organisation. 
Skrivelse, december 2006, Socialstyrelsen. 
Psykiatri och socialtjänst för personer med psykisk sjukdom och/eller psykiskt 
funktionshinder. Lägesbeskrivning, Socialstyrelsen, 2006.
Uppföljning av överenskommelser om en fortsatt satsning för utveckling av 
primärvård, äldrevård och psykiatri. Delrapport, Socialstyrelsen 2006. 
2007Baspersonalens kompetens. Förslag till kompetensförstärkningar i hälso- och 
sjukvård och socialtjänst. Kunskapsöversikt, Socialstyrelsen 2007. 
Hälso- och sjukvårdsinsatser för psykiskt funktionshindrade i hem för vård eller 
boende (HVB). 2007.
Nationell strategi för en evidensbaserad praktik för vuxna personer med psykisk 
sjukdom eller funktionshinder. Socialstyrelsen 2007.
Nationella kvalitetsregister inom psykiatrin – Socialstyrelsens förslag till utveckling. 
Skrivelse, Socialstyrelsen 2007.
Prioriteringar i hälso- och sjukvården. Socialstyrelsens analys och slutsatser 
utifrån rapporten ”Vårdens alltför svåra val?” Socialstyrelsen 2007.
Satsning på psykiatri och socialtjänst 2005–2006. Socialstyrelsens uppföljning. 
Socialstyrelsen 2007.

Självmord 2006 anmälda enligt Lex Maria. En sammanställning av de beslut 
som har fattats t.o.m. mars 2007. Socialstyrelsen 2007.
Skrivelse till regeringen angående bristen på specialister i psykiatri. Socialstyrelsen 
Dnr 52-11235/2007. 2007-12-07.
Socialstyrelsens stöd till utvecklingen inom den psykiatriska hälso- och sjukvården 
samt till kommunernas verksamheter för personer med psykiska funktionshinder. 
Socialstyrelsen 2007.
Webbaserad utbildning för personal inom landstingens psykiatriska verksamheter. 
Socialstyrelsen 2007. 
2008Beskrivning av vårdutnyttjande i psykiatrin. En rapport baserad på hälsodataregistren vid Socialstyrelsen. Lägesrapport, Socialstyrelsen 2008.
Folkhälsa och sociala förhållanden. Socialstyrelsen 2008.
Läkarnas specialiseringstjänstgöring: Föreskrifter och allmänna råd, Målbeskrivningar 
2008, Socialstyrelsen.
Satsning på landstingens verksamheter för barn och unga med psykisk ohälsa 
2007. Uppföljning, Socialstyrelsen 2008.
Sjukdomar i sluten vård 1987–2007. Socialstyrelsen 2008.
Tillgång på: specialistläkare 2006. Socialstyrelsen, 2008.
Tvångsvården 2008: Sammanställning från inventeringen den 6 maj 2008. 
Socialstyrelsen 2008.
Uppföljning av den nationella vårdgarantin. Socialstyrelsen 2008.
Uppföljning av överenskommelserna om en fortsatt satsning på primärvård, 
äldrevård och psykiatri. Slutrapport, Socialstyrelsen 2008.
Årsrapport NPS 2008. En analys av barnmorskors, sjuksköterskors, läkares, tandhygienisters 
och tandläkares arbetsmarknad. Socialstyrelsen 2008.
Äldres psykiska ohälsa – en fördjupad lägesrapport om förekomst, verksamheter 
och insatser. Socialstyrelsen 2008. 
2009Folkhälsorapport 2009.
METIS-projektet: Uppföljning SK-kurser i psykiatri år 2008, Socialstyrelsen 
2009.
Nytt om NU!
Årsrapport NPS 2009: En analys av barnmorskors, sjuksköterskors, läkares, tandhygienisters 
och tandläkares arbetsmarknad. Socialstyrelsen 2009.

Rapporter från övriga myndigheter och organisationer 
ALF-avtalet: Resurser – samverkan, fördelning. (2002) Publicerad av utredningen 
ALF-TUA-förhandlingen. Utbildningsdepartementet.
Den framtida läkararbetsmarknaden i de nordiska länderna (2008) Samnordisk 
arbetsgrupp för Prognos- och Specialistutbildningsfrågor (SNAPS).
Effekter av psykosociala insatser för personer med schizofreni eller bipolär 
sjukdom. En sammanställning av systematiska översikter. (2006) Institutet för 
utveckling av metoder i socialt arbete vid Socialstyrelsen (IMS).
Effektiviseringsstrategier i landstingen. En beskrivning av arbetet med att skapa 
bättre resultat med tillgängliga resurser. (2006) SKL.
Har Poliser rätt förutsättningar att bemöta psykiskt sjuka? En undersökning 
bland 2024 poliser. (2008) Polisförbundet, Exquiro Market Research.
Hur går det med den nationella handlingsplanen? – en uppföljning av 
Läkarförbundet. (2003) Sveriges Läkarförbund.
Högskoleutbildningarna och arbetsmarknaden. Ett planeringsunderlag inför 
läsåret 2008/09. (2008) Rapport 2008:2 R, Högskoleverket.
Högskoleutbildningarna och arbetsmarknaden. Ett planeringsunderlag inför 
läsåret 2009/10. (2009) Rapport 2009:5R, Högskoleverket.
Modeller för styrning. Förslag om hur staten kan styra kommuner och landsting. 
Rapport 2005:2, Statskontoret.
Nationell psykiatrisamordning. Varför brister samarbetet kring psykiskt 
funktionshindrade? PM 2005-04-04.
Psykiaters liv och arbetssituation. (2008) Enkätstudie. Sveriges kommuner och 
landsting, SKL och Sveriges Läkarförbund.
Reglering och andra styrmedel. En studie av hur staten styr kommuner och 
landsting (2005) Statskontoret 2005:28. 
Slutrapport Psykiatrins ansikten. (2009) Svenska Läkaresällskapet.
Statistik om hälso- och sjukvård samt regional utveckling 2006 (2007) Sveriges 
Kommuner och Landsting (SKL).
Statistik om hälso- och sjukvård samt regional utveckling 2007 (2008). Sveriges 
Kommuner och Landsting (SKL).
Statsbidragen till kommuner och landsting. (2003) En kartläggning och analys. 
Statskontoret 2003:5.
Till Exempel. Åtta sätt att möta psykisk ohälsa. (2007) Av Hans Nordén. 
Sveriges kommuner och landsting (SKL). 
The Depression Report. (2005) London School of Economics.

ST-utbildning och handledning – ”Nu går den mesta tiden åt till enbart produktion”. 
SYLF:s ST-enkät 2008. (2008) Sveriges Yngre Läkares Förening (SYLF).
Tillgänglighet till insatser för att möta psykisk ohälsa hos barn och ungdomar. 
(2007) Sveriges Kommuner och Landsting (SKL). 
Utvärdering av grundutbildningar i medicin och vård vid svenska universitet och 
högskolor (2007) Högskoleverket, Rapport 2007:23 R.
Vårdens alltför svåra val? Kartläggning av prioriteringsarbete och analys av riksdagens 
principer och riktlinjer för prioriteringar i hälso- och sjukvården. (2007) 
Rapport 2007:2, PrioriteringsCentrum.
Verksamhetsanknutna statsbidrag till kommuner och landsting. En studie av hur 
bidragen följs upp och utvärderas. (2007) Rapport 2007:17, Statskontoret.
Är depression en klassfråga?(2008) Folkhälsoinstitutet. 
Rapporter från landstingsrevisionenGranskning av avtal om läkarutbildning och forskning. (2008) Umeå universitet 
och Västerbottens läns landsting, framtagen på uppdrag av Västerbottens 
läns landstings revisorer. Granskningsrapport nr 01/2008. 
Granskning av utbildning och personalförsörjning med avseende på ST-läkare 
(2007) Landstingsrevisionen i Uppsala läns landsting.
Granskning av Landstingets läkarförsörjning och utbildning av specialistläkare 
(2007) Granskningsrapport nr 02/2007, Landstingsrevisionen inom Västerbottens 
läns landsting.
Styrning av läkar- och sjuksköterskeförsörjning i Stockholms län. (2009) Projektrapport 
nr 26/2008, Landstingsrevisionen i Stockholms läns landsting. 
Internt underlagsmaterialDittmer, Cecilia (2009-01-26) Den statliga dimensioneringen av läkarutbildningen. 
Från 1960-talet fram till i dag. Intern PM, Riksrevisionen.
Dittmer, Cecilia (2008-12-08) Sammanfattande PM baserad på underlag från 
landstingsrevisionen i fem län. Intern PM, Riksrevisionen. 
Artiklar i dagspress och fackpress


